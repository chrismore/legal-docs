# Sera ya Faragha ya Mozilla

Aprili 15, 2014
{: datetime="2014-04-15" }

Faragha yako ni kipengele muhimu ambacho Mozilla (sisi) huzingatia katika ukuzaji wa kila bidhaa na huduma zetu. Tumejitolea kuwa bayana na wazi. Sera hii ya Faragha ya Mozilla hufafanua kwa jumla jinsi tunavyopokea maelezo kukuhusu, na tunachofanaya n a maelezo hayo pindi tunapoyapokea. Pia unaweza kusoma ilani yetu ya faragha ya bidhaa na maswali yanayoulizwa mara kwa mara ili kupata maelezo zaidi kwa kuzingatia kila bidhaa na huduma zetu. 

## Je, tunamaanisha nini tukisema "maelezo ya binafsi?"

Kwetu, "maelezo ya binafsi" humaanisha maelezo ambayo hukutambulisha, kama jina au anwani yako ya barua pepe.

Maelezo yoyote yanayopatikana nje ya haya ni "maelezo yasiyo ya binafsi."

Iwapo tutahifadhi maelezo yako ya binafsi na maelezo ambayo siyo ya binafsi, tutatambua mchanganyiko kama maelezo ya binafsi. Iwapo tutaondoa maelezo ya binafsi kutoka kwenye seti ya data basi yanayosalia ni maelezo yasiyo ya binafsi.

## Je, tunapaa vipi maelezo kukuhusu?

Tunapata maelezo kukuhusu wakati:

* unapotupa moja kwa moja (k.m., unapochagua kututumia ripoti za kuacha kufanya kazi);
* tunayakusanya kupitia bidhaa na huduma zetu (k.m., wakati kivinjari chako cha Firefox huwasiliana nasi kuona iwapo kimesasishwa);
* mtu mwingine hutuambia maelezo kukuhusu (k.m., wakati Kigezo hufanya kazi na watoa huduma wako wa barua pepe ili kusanidi akaunti yako); au
* Tunajaribu na kuelewa zaidi kukuhusu kuzingatia maelezo uliyotupa (k.m., wakati tunapotumia anwani yako ya IP kugeuza lugha yako kukufaa kwa baadhi ya huduma zetu).

## Je, tunafanyia nini maelezo yako pindi tunapoyapata?

Wakati unapotupa maelezo, tutayatumia kutoa na kuboresha bidhaa na huduma zetu kwako. Kwa jumla, tunatumia maelezo yako kutusaidia kutoa na kuboresha bidhaa na huduma zetu kwako.

## Je, ni wakati gani tunaposhiriki maelezo yako na wengine?

* Wakati ambapo tumeomba na kupokea idhini yako kushiriki.
* Kwa uchakataji na utoaji wa bidhaa na huduma kwako, lakini iwapo tu mashirika hayo yanayopokea maelezo yako yana wajibu wa mkataba kushughulikia data kwa njia ambazo zimeidhinishwa na Mozilla.
* Wakati tunapotimiza [misheni yetu ya kuwa wazi](https://www.mozilla.org/about/manifesto/). Wakati mwingine tunatoa maelezo ili kuboresha bidhaa zetu na kuboresha wavuti wazi, lakini wakati tunapofanya hivyo, tutaondoa maelezo yako ya binafsi na kujaribu kuyafichua kwa njia yoyote ambayo inapunguza hatari yako kutambuliwa tena.
* Wakati sheria inayahitaji. Tunafuata sheria wakati wowote tunapopokea maombi kukuhusu kutoka kwenye serikali au inahusiana na madai. Tutakuarifu wakati tupoombwa kutoa maelezo yako ya binafsi kwa njia hii isipokuwa tumepigwa marufuku kisheria kufanya hivyo. Wakati tunapopokea maombi kama haya, tunatoa maelezo yako ya binafsi tu iwapo tuna imani ya nia nzuri ambayo sheria inatuhitaji kufanya hivyo. Hakuna kitu kwenye sera hii kinachotarajiwa kupima ulinzi na vizuizi ambavyo unaweza kuwa navyo kwa ombi la mtu mwingine ili kufichua maelezo yako.
* Wakati tunapoamini ni muhimu kuzuia uharibifu kwako au mtu mwingine. Tutashiriki maelezo yako katika njia hii tu iwapo tuna imani ya nia nzuri ambayo ni muhimu kuhusu kulinda haki, sheria au usalama wako, watumiaji wetu wengine, Mozilla na umma.
* Iwapo muundo wetu wa mpangilio au hali itabadilika (iwapo tutapitia uundaji, utapatikana, au kufilisika) tunaweza kupitisha maelezo yako kwa mrithi au shirika tanzu.

## Je, tunahifadhi na kulinda vipi maelezo yako ya binafsi?

Tumejitolea kulinda maelezo yako ya binafsi pindi tunapoyapokea. Tunatekeleza mbinu za usalama za maumbile, biashara na kiufundi. Mbali na juhudi zetu, iwapo tutatambua ukiukaji wa usalama, tutakuarifu ili uweze kuchukua hatua zinazofaa za ulinzi.

Pia hatutaki maelezo yako ya binafsi kwa muda mrefu kuliko tunavyoyahitaji, kwa hivyo tunayahifadhi kwa muda ambao unatosha ili tuyafanyie kile tulichoyakusanyia.. Pindi tu tnapokuwa hatuuhitaji, tunachukua hatua za kuuharibu isipokuwa tuhitajika kisheria kuuhifadhi kwa muda mrefu zaidi.

## Je, ni nini kingine unachopaswa kujua?

Sisi ni shirika la ulimwengu na kompyuta zetu ziko katika maeneo tofauti ulimwenguni kote. Pia tunatumia watoaji huduma ambao kompyuta zao pia zinaweza kuwa katika nchi kadhaa. Hii humaanisha kuwa maelezo yako yanaweza kupatikana kwenye mojawapo ya kompyuta hizo katika nchi nyingine, na nchi hiyo inaweza kuwa na kiwango tofauti cha kanuni za ulinzi kuliko yako. Kwa kutupa maelezo yako, unatoa ridhaa kwa aina hii ya uhamishaji wa maelezo yako. Haijalishi nchi ambayo maelezo yako yako, tunazingatia sheria inayotekelezwa na pia tutatii kujitolea kwetu tunautoa kwenye sera hii ya faragha.

Iwapo uko chini ya 13, hatutaki maelezo yako ya binafsi, na lazima usiyatoe kwetu. Iwapo wewe ni mzazi na unaamini kuwa mtoto wako ambaye yuko chini ya miaka 13 ametupa maelezo ya binafsi, tafadhali [wasiliana nasi](https://www.mozilla.org/privacy/#contact) ili kuondoa maelezo ya mtoto wako.

## Itakuwaje tukibadilisha sera hii ya faragha au ilani zetu zozote za faragha?

Tunaweza kuhitaji mabadiliko sera hii na ilani zetu.  Visasisho vitachapishwa mtandaoni. Iwapo mabadiliko ni makubwa, tutatangaza kisasisho kupitia njia za kawaida za Mozilla kwa matangazo hayo kama vile machapisho ya blogu na majukwaa. Matumizi yako ya kuendelea kutumia huduma au bidhaa baada ya tarehe ya kuanza ya mabadiliko hayo kunajumuisha kukubali kwako kwa mabadiliko hayo. Ili kufanya uhakiki wako kuwa wa urahisi, tutachapisha tarehe ya kuanza juu ya ukurasa.

Ilisasishwa Mwisho Agosti 29, 2014

#### Muhtasari

Sehemu hii ya juu hutoa muhtasari wa masharti ya hapa chini. Muhtasari huu umetolewa ili kusaidia kuelewa kwako kwa masharti, lakini hakikisha kuwa umesoma waraka wote, kwa sababu unapokubaliana kwayo, unaashiria kuwa unakubali masharti yote, sio muhtasari huu tu.

Huduma za wingu la Firefox ("Huduma") ni seti ya huduma inayotolewa kwako kwa Mozilla.
Huduma zinatolewa "kama ni" na hakuna dhamana ya aina yoyote. Kuna viwango muhimu kwenye dhima ya Mozilla kwa uharibifu wowote unaotokana na matumizi yako ya Huduma.

#### Masharti ya Huduma

1. #### Utangulizi

    Masharti Haya ya Huduma ("<u>Masharti</u>") yanalinda matumizi yako ya huduma za wingu la Firefox, seti ya huduma za mtandaoni iliyotolewa na Mozilla ("Huduma").

2. #### Akaunti za Firefox

    Ili kutumia Huduma, utahitaji kuunda Akaunti ya Firefox.  Wakati wa usajili, utaombwa kuweka nenosiri. Unawajibika kwa kuhifadhi nenosiri lako kwa siri na kwa shughuli ambayo hufanyika kupitia akaunti yako ya Firefox. Mozilla haiwajibiki kwa hasara inayotokana na matumizi yasiyoidhinishwa ya akaunti yako ya Firefox.

3. #### Vipengele

    Ulandanisho wa Firefox hukuruhusu kufikia maelezo yaliyohifadhiwa kwenye vifaa vyote vya Firefox, ikijumuisha vichupo, upau bora, nenosiri, maalamisho, na mapendeleo ya kivinjari chako. Unaweza kuwezesha na kulemaza Ulandanisho wa Firefox kupitia sehemu ya Zana ya Firefox.
    
    Pata Kifaa Changu hukuruhusu kutambua kwa mbali na kudhibiti vipengele fulani vya kifaa cha OS Firefox, kama vile kutazama maeneo ya sasa, kufuta maudhui ya ndani, kuwezesha toni mlio au skrini ya kufunga, au kuonyesha ujumbe. Ili kutumia kazi hii, lazima uwezeshe Pata Kifaa Changu kwenye mipangilio ya kifaa chako.  Pata Kifaa Changu itafanya kazi hata mipangilio ya sauti na eneo kwenye kifaa chako vikiwa vimetulia au kuzimwa. Unaweza kulemaza kipengele hiki kwenye mipangilio ya kifaa chako.
    
    Iwapo kifaa chako kimepotea, unaweza kuingia kwenye https://find.firefox.com kutumia stakabadhi za Akaunti ya Firefox ili kutambua na kudhibiti kwa mbali kifaa chako. Eneo kamili la kifaa chako litaripotiwa kwetu wakati kifaa kimezimwa na kuunganishwa kwenye Mtandao.  Iwapo inahitajika, unawajibika kwa gharama zote zinazohusiana na data inayosambazwa. Iwapo unaamini kifaa chako kiliibiwa, unafaa kuwasiliana na utekelezaji wa sheria. Kuwa makini kushiriki maelezo yako binafsi kwa sababu ujumbe unaoonyeshwa kwenye kifaa chako unapatikana kwa umma.

4. #### Sera ya Faragha

    [Ilani ya Faragha ya Huduma za Wingu la Firefox](https://www.mozilla.org/privacy/firefox-cloud/) hufafanua maelezo kuhusu tunachopokea kutoka kwa matumizi yako ya Huduma na jinsi tunavyotumia maelezo hayo. Tunatumia maelezo tunayopokea kupitia Huduma kama ilivyoelezwa kwenye [Sera yetu ya Faragha ya Mozilla](https://www.mozilla.org/privacy/).

5. #### Maudhui yako kwenye Huduma zetu

    Unaweza kupakia maudhui kama sehemu ya vipengele vya Huduma. Kwa kupakia maudhui, unatupa leseni isiyo ya kipekee, isiyo ya cheo, ya ulimwenguni kote ili kutumia maudhui yako kuhusiana na utoaji wa Huduma. Unawakilisha na kutoa dhamana kuwa maudhui yako hayatavunja haki za mtu yeyote mwingine na yatazingatia maelekezo ya maudhui yoyote yaliyowasilishwa na Mozilla.

6. #### Haki za Kikundi cha Mozilla

    Mozilla haikupi haki za mali ya kiakili kwenye Huduma ambazo hazijatajwa kibainifu kwenye Masharti haya. Kwa mfano, Masharti haya hayatoi haki ya kutumia hakimiliki za Mozilla, majina ya biashara, alama za biashara, alama za huduma, nembo, majina ya kikoa, au vipengele vingine vyovyote vya chapa bainifu. Huduma zinasambazwa chini ya na kulingana na toleo la sasa la [Leseni ya Umma ya Mozilla](https://www.mozilla.org/MPL/).

7. #### Masharti; Ukatishaji

    Masharti haya yataendelea kutekelezwa hadi yatamatishwe na wewe au Mozilla. Unaweza kuchagua kuyatamatisha wakati wowote kwa kulemaza akaunti yako ya Firefox na kutoendelea na matumizi yako ya Huduma.

    Tunaweza kuahirisha au kutamatisha ufikiaji wako kwenye Huduma wakati wowote kwa sababu yoyote, ikijumuisha, lakini bila vizuizi, iwapo tunaamini kabisa: (i) umekiuka Masharti haya, (ii) unaunda hatari au ufichuzi wa kisheria unaowezekana kwetu; au (iii) utoaji wetu wa Huduma kwako haupo tena kibiashara. Tutafanya juhudi zinazowezekana ili kukuarifu kupitia barua pepe inayohusiana na akaunti yako ya Firefox au wakati mwingine utakapojaribu kufikia Huduma.

    Katika hali zote kama hizo, Masharti haya yatakamilika, ikijumuisha, bila vizuizi, leseni yako ya kutumia Huduma, isipokuwa sehemu zifuatazo zitaendelea kutekelezwa: Ulipiaji bima, Msamaha wa mkataba; Vizuizi vya Dhima, Michanganyiko.

8. #### Ulipiaji bima

    Unakubali kulinda, kulipia bima na kushikilia Mozilla, wakandarasi, wachangiaji, watoaji leseni, na mashirika yake, na waelekezi, maafisa, waajiriwa na mawakala wake husika kutokuwa na madhara ("Wahusika Waliolipiwa bima") kutoka kwenye na dhidi ya malalamishi na gharama zozote na zote za mtu mwingine, ikijumuisha ada ya mwanasheria, inayotokana na au inayohusiana na matumizi yako ya Huduma (ikijumuisha, lakini bila vizuizi vya, kutoka kwenye maudhui yoyote uliyopakia.)

9. #### Msamaha wa mkataba; Vizuizi vya Dhima

    HUDUMA ZINATOLEWA " KAMA NI" KWA MAKOSA YOTE. KUFIKIA KIWANGO KINACHORUHUSIWA NA SHERIA, MOZILLA NA MASHIRIKA YALIYOLIPIWA BIMA YANATOA MALALAMISHI YA DHAMANA ZOTE, IWAPO NI HALISI AU DOKEZO, IKIJUMUISHA BILA DHAMANA ZA VIZUIZI AMBAZO HUDUMA NI HURU KUTOKANA NA KASORO, BIASHARA, KUWA SAWA KWA LENGO FULANI, NA ZISIZO NA UKIUKAJI. UNABEBA HATARI YOTE KAMA KWA KUTEUA HUDUMA KWA MALENGO YAKO NA KWA UBORA NA UTENDAJI WA HUDUMA, IKIJUMUISHA BILA VIZUIZI VYA HATARI KUWA MAUDHUI YAKO YAMEFUTWA AU KUHARIBIWA AU KUWA MTU FULANI HUFIKIA AKAUNTI YAKO. VIZUIZI HIVI VITATEKELEZWA BILA KUSTAHIMILI KUSHINDIKANA KWA LENGO MUHIMU LA MAREKEBISHO YOYOTE. BAADHI YA MAMLAKA HAYARUHUSU KUTOJUMU ISHA AU VIZUIZI VYA DHAMANA ILIYODOKEZWA, KWA HIVYO MSAMAHA HUU WA MKATABA HUENDA USITEKELZWA KWAKO.

    ISIPOKUWA IKIHITAJIKA NA SHERIA, MOZILLA NA MASHIRIKA YALIYOLIPIWA BIMA HAYATAWAJIBIKA KWA UHARIBIFU WOWOTE USIO WA MOJA KWA MOJA, MAALUM, YA MATOKEO, AU YA MFANO YANAYOTOKANA NA AU KWA NJIA YOYOTE INAYOHUSIANA NA MASHARTI HAYA AU MATUMIZI YA AU KUTOWEZA KUTUMIA HUDUMA, IKIJUMUISHA BILA VIZUIZI VYA UHARIBIFU WA MOJA KWA MOJA AU USIO WA MOJA KWA MOJA KWA HASARA YA NIA NJEMA, UKATISHAJI WA KAZI, FAIDA ZILIZOPOTEA, UPOTEAJI WA DATA, NA KUHARIBIKA KWA KOMPYUTA AU KUTOFANYA KAZI, HATA IWAPO UMEPEWA USHAURI WA UWEZEKANO WA UHARIBIFU HUO NA BILA KUJALI NADHARIA (MKATABA, KOSA, AU VINGINEVYO) AMBAYO MADAI HAYO YANAZINGATIA. DHIMA YA PAMOJA YA MOZILLA NA MASHIRIKA YALIYOLIPIWA BIMA CHINI YA MAKUBALIANO HAYATAZIDI $500 (DOLA MIA TANO). BAADHI YA MAMLAKA HAYARUHUSU KUTOJUMISHWA KWA AU VIZUIZI VYA UHARIBIFU WA KIAJALI, YA MATOKEO, AU MAALUM, KWA HIVYO KUTOJUMUISHWA NA VIZUIZI HIVI HUENDA VISITEKELEZWE KWAKO.

10. #### Marekebisho ya Masharti haya

    Mozilla inaweza kusasisha Masharti haya mara kwa mara ili kuzungumzia kipengele kipya cha Huduma au kubainisha utoaji. Masharti yaliyosasishwa yatachapishwa mtandaoni. Iwapo mabadiliko ni makubwa, tutatangaza kisasisho kupitia njia za kawaida za Mozilla kwa matangazo hayo kama vile machapisho ya blogu na majukwaa. Matumizi ya Huduma ya kuendelea baada ya tarehe ya kuanza kufanya kazi kwa mabadiliko hayo yanachangia kukubali kwako kwa mabadiliko hayo. Ili kufanya uhakiki wako kuwa wa ufanisi, tutachapisha tarehe ya kuanza kufanya kazi juu ya ukurasa huu.

11. #### Mchanganyiko

    Masharti haya yanachangia makubaliano yote kati yako na Mozilla yanayohusiana na Huduma na yanalindwa na sheria ya jimbo la California, Marekani, bila kujuisha mgogoro wake wa utoaji wa sheria. Iwapo sehemu yoyote ya Masharti haya inachukuliwa kuwa batili au isiyotekelezwa, sehemu zinazosalia zitabakia katika utekelezaji kamili na madhubuti. Endapo mgogoro utatokea kati ya toleo lililotafsiriwa la masharti haya na toleo la lugha ya Kiingereza, toleo la lugha ya Kiingereza litadhibiti.

12. #### Wasiliana Nasi

    Wasiliana na Mozilla katika

    <address>
      Shirika la Mozilla 
      Umakinifu: Mozilla â€“ Ilani za Kisheria 
      331 E. Evelyn Ave., 
      Mountain View, CA 94041 
    </address>

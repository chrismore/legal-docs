# „Firefox OS“ privatumo pranešimas

2016 m\. rugpjūčio 26 d\.
{: datetime="2015-08-26" }

„Mozilla“ rūpi jūsų privatumas. Kai „Firefox OS“ siunčia mums informaciją, mūsų [„Mozilla“ privatumo nuostatos](https://www.mozilla.org/privacy/) apibrėžia, kaip tvarkome šią informaciją.

## Ką turėtumėte žinoti

„Firefox OS“ jungiasi prie mūsų ir kitų, kad teiktų produkto funkcijas.
{: #location-services }

* Naujinimai Kad atsinaujintų, „Firefox OS“ automatiškai jungiasi prie paslaugos, eksploatuojamos jūsų įrenginio gamintojo arba jo vardu. Taip pat „Firefox OS“ automatiškai tikrina, ar yra įdiegtų programėlių naujinimų, siųsdama užklausą į „Firefox Marketplace“ arba, jei programėlę įdiegėte iš kitos vietos, į tos programėlės kūrėjo paslaugą.
* Vieta Kai įjungiate vietos paslaugas, „Firefox OS“ gali naudoti įvairius duomenų taškus ir objektus jūsų vietai nustatyti, įskaitant GPS, AGPS ir kitus geografinės padėties paslaugų teikėjus. Vietos paslaugas galite išjungti „Firefox OS“ parametrų programėlėje savo įrenginyje. [Sužinokite daugiau apie AGPS paslaugų teikėjo sąlygas](https://wiki.mozilla.org/Firefox_OS/AGPS_service_provider_terms).
* Pradinis aktyvinimas: Pirmą kartą aktyvinus jūsų „Firefox OS“ įrenginį, „Firefox OS“ siunčia „Mozilla“ vienkartinę duomenų ryšio užklausą (pvz., duomenys, susiję su įrenginio informacija: programinės įrangos leidimo versija, partnerio ID, šalis ir ekrano dydis), kuri padeda „Mozilla“ nustatyti, ar mūsų vartotojams ir partneriams reikalingi saugos naujinimai ir svarbios pataisos, nustatyti reikalavimus programėlių kūrėjams, kad jie mūsų vartotojams galėtų kurti geresnes programėles, ir padeda „Mozilla“ atlikti rinkos analizę (pvz., nustatyti, kiek įrenginių suaktyvinta). [Sužinokite daugiau](https://wiki.mozilla.org/Firefox_OS/Metrics/activationping)
* Programėlių naudojimas Kad patobulintų turinio radimą „Firefox Marketplace“, „Firefox OS“ siunčia „Mozilla“ programų naudojimo informaciją (pvz., aktyvaus naudojimo laiką, atidarymų / uždarymų / gedimų skaičių, iš „Firefox OS“ įrenginių pašalintų programų sąrašą). Programų naudojimo informacijos bendrinimą galite išjungti „Firefox OS“ parametrų programėlėje savo įrenginyje. [Sužinokite daugiau](https://wiki.mozilla.org/FirefoxOS/Metrics/App_Usage)
* Ieškos modulio teikėjo informacija: Siekiant patobulinti iešką „Firefox OS“ įrenginiuose, „Firefox OS“ siunčia „Mozilla“ informaciją apie tai, kuris ieškos modulis pateikė ieškos rezultatus įrenginyje. Ieškos modulio ieškos rezultatų informacijos bendrinimą galite išjungti „Firefox OS“ parametrų programėlėje savo įrenginyje. [Sužinokite daugiau](https://wiki.mozilla.org/FirefoxOS/Metrics/App_Usage)

---------------------------------------

Įrenginį, kurį naudojate, kaip ir daugelį mobiliųjų įrenginių, sukūrė kelios skirtingos šalys. Šis pranešimas taikomas tik tam, kaip „Mozilla“ tvarko jūsų informaciją oficialiose „Firefox OS“ versijose, kurias teikia „Mozilla“.
{: #external-parties }

* Jei jūsų programėlės sukurtos kitų, o ne „Mozilla“, taikomos jų privatumo nuostatos.
* „Firefox OS“ leidžia naudoti keletą integruotų trečiosios šalies paslaugų, pvz., jūsų el. pašto ar socialinių tinklų teikėjo. Jūsų naudojimui bus taikomos šių konkrečių paslaugų privatumo nuostatos.

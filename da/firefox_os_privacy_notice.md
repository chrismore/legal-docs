# Meddelelse om beskyttelse af personlige oplysninger for Firefox OS

26. august 2015
{: datetime="2015-08-26" }

Mozilla ønsker at beskytte dine personlige oplysninger. Når Firefox OS sender oplysninger til os, beskriver vores [Mozilla privatlivspolitik] (https://www.mozilla.org/privacy/), hvordan vi håndterer de pågældende oplysninger.

## Ting du bør vide

Firefox OS opretter forbindelse til os og andre for at levere produktfunktioner.
{: #location-services }

* Opdateringer: For at holde sig opdateret opretter Firefox OS automatisk forbindelse til en tjeneste som drives af eller på vegne af din enheds producent. Firefox OS søger også automatisk efter opdateringer til installerede applikationer ved at sende en anmodning til Firefox Marketplace eller, hvis du har installeret en applikation fra en anden placering, til den pågældende applikationsudviklers tjenester.
* Placering: Når du slår placeringstjenesten til, kan Firefox OS bruge flere forskellig datapunkter og parter til at anslå din geografiske placering, herunder GPS, AGPS og andre udbydere af geolokaliseringstjenester. Du kan slå placeringstjenesten fra i "Indstillinger" for appen Firefox OS på din enhed. [Læs mere om vilkår fra udbydere af AGPS-tjenesten](https://wiki.mozilla.org/Firefox_OS/AGPS_service_provider_terms).
* Indledende aktivering: Ved indledende aktivering af din Firefox OS-enhed, sender Firefox OS et engangs dataping (f.eks. data vedr. enhedsspecifikke oplysninger, såsom softwareversion, partner-ID, land og skærmstørrelse) til Mozilla, som hjælper Mozilla med at fastlægge, hvorvidt sikkerhedsopdateringer og kritiske programrettelser er påkrævede for vores brugere og partnere, fastlægge krav til app-udviklere, så de kan udvikle bedre applikationer til vores brugere og hjælpe Mozilla med markedsanalyse (f.eks. fastlægge hvor mange enheder, der er blevet aktiveret). [Lær mere](https://wiki.mozilla.org/Firefox_OS/Metrics/activationping)
* App-anvendelse: For at forbedre indholdsregistrering i Firefox Marketplace sender Firefox OS "oplysninger om anvendelse af applikation" (f.eks. aktiv anvendelsestid, samlet antal åbninger, lukninger, nedbrud, en liste over afinstallerede applikationer på Firefox OS-enheder) til Mozilla. Du kan slå deling af oplysninger om anvendelse af applikation fra i "Indstillinger" for appen Firefox OS på din enhed. [Lær mere](https://wiki.mozilla.org/FirefoxOS/Metrics/App_Usage)
* Oplysninger om søgemaskineudbyder: For at forbedre søgning på Firefox Os-enheder, sender Firefox OS oplysninger til Mozilla om hvilke søgemaskiner der sendte søgeresultater til enheden. Du kan slå deling af oplysninger om søgeresultater fra søgemaskiner fra i "Indstillinger" for appen Firefox OS på din enhed. [Lær mere](https://wiki.mozilla.org/FirefoxOS/Metrics/App_Usage)

---------------------------------------

Den enhed du anvender, er, ligesom de fleste mobilenheder, fremstillet af flere parter. Denne meddelelse omhandler kun, hvordan Mozilla håndterer dine oplysninger fra officielle versioner af Firefox OS, som er godkendt af Mozilla.
{: #external-parties }

* Hvis du anvender applikationer, som er udviklet af andre end Mozilla, gælder deres fortrolighedspolitik.
* Med Firefox OS kan du bruge flere forskellige integrerede tredjepartstjenester, såsom udbyderen til din e-mail eller sociale medier. Disse tjenesters privatlivspolitik gælder for din anvendelse af dem.




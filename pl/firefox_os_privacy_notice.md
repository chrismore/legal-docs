# Polityka Prywatności Systemu Operacyjnego Firefox

26 sierpnia 2015
{: datetime="2015-08-26" }

Mozilla dba o Państwa prywatność. Jeśli System Operacyjny Firefox przesyła informacje do Mozilla, niniejsza [polityka prywatności](https://www.mozilla.org/privacy/) opisuje, w jaki sposób wykorzystujemy te informacje.

## Co powinien wiedzieć Użytkownik

System Operacyjny Firefox łączy się z firmą Mozilla oraz innymi podmiotami w celu zapewnienia dostępu do funkcji produktu.
{: #location-services }

* Uaktualnienia: Aby być na bieżąco ze wszystkimi uaktualnieniami, System Operacyjny Firefox automatycznie łączy się z usługą oferowaną przez lub w imieniu producenta urządzenia, z którego korzysta Użytkownik. System Operacyjny Firefox sprawdza także automatycznie dostępność uaktualnień dla zainstalowanych aplikacji poprzez przesłanie zapytania na platformę Firefox Marketplace albo, jeśli Użytkownik zainstalował aplikację pochodzącą z innego źródła, poprzez połączenie z usługami dostawcy tej aplikacji.
* Lokalizacja: W przypadku uruchomienia przez Użytkownika usług lokalizacji, System Operacyjny Firefox może korzystać z wielu punktów danych oraz podmiotów w celu określenia lokalizacji Użytkownika, w tym GPS, AGPS i innych dostawców usług geolokacyjnych. Użytkownik może dezaktywować usługi lokalizacji za pośrednictwem aplikacji „Ustawienia” Systemu Operacyjnego Firefox na swoim urządzeniu. [Więcej informacji o warunkach dostawcy usług AGPS](https://wiki.mozilla.org/Firefox_OS/AGPS_service_provider_terms).
* Pierwsza aktywacja: W trakcie wstępnej aktywacji urządzenia z Systemem Operacyjnym Firefox OS wysyła on jednorazowo do firmy Mozilla porcję danych (np. dane związane z urządzeniem, takie jak wersja oprogramowania, identyfikator partnera, kraj i rozmiar ekranu), co pomaga firmie Mozilla określić, czy nasi użytkownicy i partnerzy potrzebują aktualizacji zabezpieczeń i poprawek o znaczeniu krytycznym, określić wymogi dla programistów aplikacji, by mogli tworzyć lepsze aplikacje dla użytkowników oraz pomóc firmie Mozilla w analizie rynku (np. określeniu liczby aktywowanych urządzeń). [Więcej informacji](https://wiki.mozilla.org/Firefox_OS/Metrics/activationping)
* Użytkowanie aplikacji: aby udoskonalić wyszukiwanie zawartości w Firefox Marketplace, system operacyjny Firefox OS przesyła do firmy Mozilla *informacje o użytkowaniu aplikacji* (np. czas aktywnego użytkowania, liczbę otwarć/zamknięć/awarii, listę odinstalowanych aplikacji na urządzeniach z Firefox OS). Udostępnianie informacji o użytkowaniu aplikacji można wyłączyć w aplikacji „Ustawienia” systemu Firefox OS na urządzeniu. [Więcej informacji](https://wiki.mozilla.org/FirefoxOS/Metrics/App_Usage)
* Informacje o dostawcy wyszukiwarki: aby udoskonalić wyszukiwanie na urządzeniach z systemem operacyjnym Firefox OS, przesyła on do firmy Mozilla informacje o wyszukiwarce, która dostarczyła do urządzenia wyniki wyszukiwania. Udostępnianie informacji o wynikach wyszukiwania przez wyszukiwarkę można wyłączyć w aplikacji „Ustawienia” systemu Firefox OS na urządzeniu. [Więcej informacji](https://wiki.mozilla.org/FirefoxOS/Metrics/App_Usage)

---------------------------------------

Urządzenie, z którego korzysta Użytkownik, jak większość urządzeń mobilnych, jest tworzone przez wiele osób. Niniejsza polityka dotyczy wyłącznie przetwarzania Państwa danych przez Mozilla w związku z korzystaniem z oficjalnych wersji Systemu Operacyjnego Firefox autoryzowanych przez Mozilla.
{: #external-parties }

* Jeśli korzystają Państwo z aplikacji innych firm niż Mozilla, zastosowanie mieć będą polityki prywatności opracowane przez ich producentów.
* System Operacyjny Firefox pozwala Użytkownikowi na korzystanie z wielu zintegrowanych usług podmiotów trzecich, takich jak poczta elektroniczna czy usługi społecznościowe. Ich własne polityki prywatności będą miały zastosowanie do korzystania z tych usług.

# Informativa sulla privacy di Firefox OS

26 agosto 2015
{: datetime="2015-08-26" }

Per Mozilla la privacy degli utenti è importante. [L’informativa sulla privacy di Mozilla](https://www.mozilla.org/privacy/) descrive il modo in cui Mozilla gestisce le informazioni che le vengono inviate da Firefox OS.

## Cose da sapere

Firefox OS si connette a noi e ad altri soggetti per fornire alcune funzionalità del prodotto.
{: #location-services }

* Aggiornamenti: per scaricare aggiornamenti, Firefox OS si connette automaticamente a un servizio operato da o per conto del produttore del dispositivo. Inoltre Firefox OS cerca automaticamente gli aggiornamenti relativi alle app installate inviando una richiesta a Firefox Marketplace o, se l’utente ha installato l’app utilizzando un altro servizio, ai servizi gestiti dallo sviluppatore di tale app.
* Posizione: attivando i servizi di localizzazione, Firefox OS può utilizzare molteplici punti dati e soggetti per individuare la posizione dell’utente, inclusi i provider di servizi di geolocalizzazione GPS, AGPS e altri. È possibile disattivare i servizi di localizzazione dall’app “Impostazioni” del proprio dispositivo Firefox OS. [Ulteriori informazioni sui Termini del fornitore di servizi AGPS](https://wiki.mozilla.org/Firefox_OS/AGPS_service_provider_terms).
* Attivazione iniziale: al momento dell’attivazione iniziale del dispositivo Firefox OS, Firefox OS invia a Mozilla un unico flusso di dati (ping) (ad esempio, dati relativi a informazioni specifiche del dispositivo, quali versione della release software, ID partner, paese e dimensioni dello schermo) che consente a Mozilla di determinare se sono necessari aggiornamenti di sicurezza e correzioni critiche per utenti e partner, di identificare i requisiti necessari agli sviluppatori software per creare app sempre migliori per gli utenti e di eseguire analisi di mercato mercato più mirate (ad esempio, per determinare quanti dispositivi sono stati attivati). [Ulteriori informazioni](https://wiki.mozilla.org/Firefox_OS/Metrics/activationping)
* Utilizzo delle app: per migliorare l’individuazione di contenuti su Firefox Marketplace, Firefox OS invia a Mozilla "informazioni sull’utilizzo delle applicazioni" (ad esempio tempo di utilizzo effettivo, numero di aperture/chiusure/arresti anomali, elenco delle applicazioni disinstallate dai dispositivi Firefox OS). È possibile disattivare la condivisione delle informazioni sull’utilizzo delle app dall’app “Impostazioni” del proprio dispositivo Firefox OS. [Ulteriori informazioni](https://wiki.mozilla.org/FirefoxOS/Metrics/App_Usage)
* Informazioni sul provider di ricerca: per migliorare la funzione di ricerca, Firefox OS invia a Mozilla informazioni sull’identità del motore di ricerca che ha fornito i risultati al dispositivo. È possibile disattivare la condivisione delle informazioni sui risultati delle ricerche effettuate attraverso un motore di ricerca dall’app “Impostazioni” del proprio dispositivo Firefox OS. [Ulteriori informazioni](https://wiki.mozilla.org/FirefoxOS/Metrics/App_Usage)

---------------------------------------

Il dispositivo utilizzato dall’utente, come la maggior parte dei dispositivi *mobile*, è creato da più soggetti. Il presente avviso descrive unicamente le modalità di trattamento delle informazioni seguite da Mozilla per le versioni ufficiali di Firefox OS autorizzate da Mozilla.
{: #external-parties }

* Se l’utente utilizza app prodotte da soggetti diversi da Mozilla, si applicheranno le politiche sulla privacy ad esse relative.
* Firefox OS consente all’utente di utilizzare diversi servizi integrati di terzi, quali l’email o il social provider dell’utente. In questo caso, la politica sulla privacy che si applica è quella di questi servizi.




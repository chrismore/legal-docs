# Firefox OS Privacyverklaring

26 augustus 2015
{: datetime="2015-08-26" }

Mozilla vindt uw privacy belangrijk. Wanneer Firefox OS ons gegevens stuurt, verwerken we dergelijke gegevens zoals dat in ons [Mozilla Privacybeleid](https://www.mozilla.org/privacy/) staat beschreven.

## Dingen die u moet weten

Firefox OS maakt verbinding met ons en anderen om productfuncties te kunnen aanbieden.
{: #location-services }

* Updates: Om zichzelf up-to-date te houden maakt Firefox OS automatisch verbinding met een service die door of namens de fabrikant van uw apparaat wordt onderhouden. Firefox OS controleert tevens automatisch op updates voor geïnstalleerde apps door een aanvraag daartoe naar Firefox Marketplace te sturen, of naar de service van de ontwikkelaar van die app als u een app vanaf een andere locatie hebt geïnstalleerd.
* Locatie: Wanneer u locatiediensten inschakelt, kan Firefox OS meerdere gegevenspunten en entiteiten gebruiken om uw locatie te bepalen, waaronder GPS, AGPS en andere serviceproviders voor het bepalen van uw geografische locatie. U kunt locatiediensten uitschakelen in de app 'Instellingen' van Firefox OS op uw apparaat. [Meer informatie over Voorwaarden voor AGPS-serviceproviders](https://wiki.mozilla.org/Firefox_OS/AGPS_service_provider_terms).
* Eerste activering: Bij de eerste activering van uw Firefox OS-apparaat, stuurt Firefox OS eenmalig een gegevensping naar Mozilla (bijvoorbeeld gegevens over apparaatspecifieke informatie zoals de softwareversie, partner-id, land en schermgrootte) aan de hand waarvan Mozilla kan bepalen of er beveiligingsupdates en essentiële oplossingen nodig zijn voor onze gebruikers en partners, wat de vereisten voor app-ontwikkelaars zijn zodat zij betere apps voor onze gebruikers kunnen maken, en helpt Mozilla met marktanalyse (bijvoorbeeld door vast te stellen hoeveel apparaten er zijn geactiveerd). [Meer informatie](https://wiki.mozilla.org/Firefox_OS/Metrics/activationping)
* App-gebruik: Om de detectie van inhoud in Firefox Marketplace te verbeteren, stuurt Firefox OS zogeheten 'gegevens over app-gebruik' naar Mozilla (bijvoorbeeld de actieve gebruikstijd, aantal keren openen/sluiten/crashes, lijst met verwijderde apps op Firefox OS-apparaten). U kunt het delen van gegevens over app-gebruik uitschakelen in de app 'Instellingen' van Firefox OS op uw apparaat. [Meer informatie](https://wiki.mozilla.org/FirefoxOS/Metrics/App_Usage)
* Gegevens over providers van zoekmachines: Om zoekopdrachten op Firefox OS-apparaten te verbeteren, stuurt Firefox OS gegevens naar Mozilla over welke zoekmachine zoekresultaten op het apparaat heeft aangeleverd. U kunt het delen van zoekresultaatgegevens van zoekmachines uitschakelen in de app 'Instellingen' van Firefox OS op uw apparaat. [Meer informatie](https://wiki.mozilla.org/FirefoxOS/Metrics/App_Usage)

---------------------------------------

Het apparaat dat u gebruikt, is net als de meeste mobiele apparaten door verschillende partijen gemaakt. Deze mededeling heeft alleen betrekking op hoe Mozilla uw gegevens verwerkt voor officiële versies van Firefox OS die door Mozilla zijn geautoriseerd.
{: #external-parties }

* Als u apps gebruikt die door iemand anders zijn gemaakt dan Mozilla, is het privacybeleid van die partij van toepassing.
* Met Firefox OS kunt u meerdere geïntegreerde services van derden gebruiken, zoals uw e-mail of sociale netwerk. Het privacybeleid van die services is van toepassing op uw gebruik van die services.

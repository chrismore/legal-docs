# Firefox OS Sekretessmeddelande

26 augusti 2015
{: datetime="2015-08-26" }

Mozilla värnar om din integritet. När Firefox OS skickar information till oss, styr [Mozillas sekretesspolicy](https://www.mozilla.org/privacy/) hur vi hanterar den informationen.

## Det här bör du veta

Firefox OS ansluter till oss och andra i syfte att tillhandahålla produktfunktioner.
{: #location-services }

* Uppdateringar: För att Firefox OS ska hållas uppdaterat ansluts det automatiskt till en tjänst som drivs av eller på uppdrag från tillverkaren av din enhet. Firefox OS söker även automatiskt efter uppdateringar av installerade appar genom att skicka en begäran till Firefox Marketplace, eller om appen installerades någon annanstans, till utvecklaren av appen.
* Plats: När du slår på platstjänster, kan Firefox OS använda flera datapunkter och enheter för att fastställa din plats, inklusive GPS, AGPS och andra leverantörer av geolokaliseringstjänster. Du kan stänga av platstjänster i Firefox OS via appen "Inställningar" på din enhet. [Läs mer om AGPS tjänsteleverantörsvillkoren](https://wiki.mozilla.org/Firefox_OS/AGPS_service_provider_terms).
* Första aktiveringen: Första gången din Firefox OS-enhet aktiveras skickar Firefox OS en dataping (t.ex. data relaterad till enhetsspecifik information, såsom programvaruversion, partner-ID, land och skärmstorlek) en gång till Mozilla; detta hjälper Mozilla avgöra om säkerhetsuppdateringar och viktiga korrigeringar krävs för våra användare och partner, fastställa kraven för apputvecklare så att de kan bygga bättre appar för våra användare, och hjälper Mozilla att utföra marknadsanalys (t.ex. avgöra hur många enheter som har aktiverats). [Läs mer](https://wiki.mozilla.org/Firefox_OS/Metrics/activationping)
* App-användning: I syfte att förbättra identifieringen av innehåll på Firefox Marketplace, skickar Firefox OS "Information om appanvändning" (t.ex. aktiv användningstid, antal gånger appen har öppnats/stängts/kraschat, elleren lista på avinstallerade appar på Firefox OS-enheter) till Mozilla. Du kan stänga av delning av information om appanvändningen i Firefox OS via appen "Inställningar" på din enhet. [Läs mer](https://wiki.mozilla.org/FirefoxOS/Metrics/App_Usage)
* Information om sökmotorleverantör: I syfte att förbättra sökfunktionen på Firefox OS-enheter, skickar Firefox OS information till Mozilla beträffande vilken sökmotor som förser enheten med sökresultat. Du kan stänga av delning av information beträffande sökmotorresultat i Firefox OS via appen "Inställningar" på din enhet. [Läs mer](https://wiki.mozilla.org/FirefoxOS/Metrics/App_Usage)

---------------------------------------

Precis som med de flesta mobila enheter har enheten du använder skapats av flera parter. Detta meddelande gäller endast hur Mozilla hanterar din information för officiella versioner av Firefox OS som har godkänts av Mozilla.
{: #external-parties }

* Om du använder appar som har skapats av någon annan än Mozilla, kommer deras sekretesspolicyer att gälla.
* Firefox OS låter dig använda flera integrerade tredjepartstjänster, såsom din e-postleverantör eller leverantör av sociala medier. Sekretesspolicyerna för dessa tjänster gäller din användning av dem.

# מדיניות הפרטיות של Firefox OS

26 באוגוסט 2015
{: datetime="2015-08-26" }

Mozilla מתייחסת ברצינות לפרטיות שלך. כאשר מערכת Firefox OS שולחת אלינו מידע, [מדיניות הפרטיות של Mozilla](https://www.mozilla.org/privacy/) מתארת כיצד אנו מטפלים במידע זה.

## כמה דברים שכדאי לדעת

Firefox OS מתחברת אלינו ואל אחרים כדי לספק תכונות של מוצרים.
{: #location-services }

* עדכונים: כדי להתעדכן בקביעות, מערכת Firefox OS מתחברת אוטומטית לשירות שמפעיל יצרן ההתקן שלך או גורם בשמו. נוסף לכך, מערכת Firefox OS בודקת אוטומטית אם קיימים עדכונים לאפליקציות המותקנות. לשם כך היא שולחת בקשה אל Firefox Marketplace, לחלופין אם התקנת אפליקציה ממיקום אחר, אל השירותים של מפתח אפליקציה זו.
* מיקום: כאשר אתה מפעיל את שירותי המיקום, מערכת Firefox OS עשויה להשתמש במספר מקורות נתונים וישויות כדי להעריך את מיקומך, כולל GPS, ‏AGPS וספקים אחרים של שירותי מיקום גאוגרפי. תוכל לכבות את שירותי המיקום באפליקציה 'הגדרות' של Firefox OS במכשיר שלך. [למידע נוסף על התנאים של ספקי שירותי AGPS](https://wiki.mozilla.org/Firefox_OS/AGPS_service_provider_terms).
* הפעלה ראשונה: בהפעלה הראשונה של מכשיר שמותקנת בו מערכת Firefox OS , תשלח מערכת Firefox OS ל-Mozilla נתונים באופן חד-פעמי (לדוגמה, נתונים הקשורים למידע ייחודי על המכשיר, כגון גרסת תוכנה, מזהה שותף, מדינה וגודל מסך). נתונים אלה מאפשרים ל-Mozilla לקבוע אם המשתמשים והשותפים שלנו זקוקים לעדכוני אבטחה ולתיקונים קריטיים; לברר את הצרכים של מפתחי אפליקציות, כדי שיוכלו ליצור אפליקציות טובות יותר עבור המשתמשים שלנו. כמו כן הנתונים מסייעים ל-Mozilla בניתוח שווקים (למשל, לבדוק כמה התקנים הופעלו). [למידע נוסף](https://wiki.mozilla.org/Firefox_OS/Metrics/activationping)
* שימוש באפליקציות: כדי לשפר את הצגת התוכן ב-Firefox Marketplace, מערכת Firefox OS שולחת 'פרטי שימוש באפליקציות' (למשל, זמן שימוש פעיל, ספירה של פתיחות/סגירות/קריסות, רשימת אפליקציות שהוסרו מהתקני Firefox OS) אל Mozilla. תוכל להשבית את השיתוף של 'פרטי שימוש באפליקציות' באמצעות האפליקציה 'הגדרות' של Firefox OS במכשיר שלך. [למידע נוסף](https://wiki.mozilla.org/FirefoxOS/Metrics/App_Usage)
* פרטים על ספק מנוע חיפוש: כדי לשפר את החיפוש בהתקני Firefox OS, מערכת Firefox OS שולחת אל Mozilla מידע המתאר איזה מנוע חיפוש סיפק תוצאות חיפוש למכשיר. תוכל להשבית את השיתוף של פרטי תוצאות מנוע החיפוש בעזרת האפליקציה 'הגדרות' של Firefox OS במכשיר שלך. [למידע נוסף](https://wiki.mozilla.org/FirefoxOS/Metrics/App_Usage)

---------------------------------------

כמו רוב המכשירים הניידים, המכשיר שלך מיוצר על-ידי כמה גורמים. הודעה זו מתייחסת רק לאופן שבו Mozilla מטפלת במידע שלך בגרסאות רשמיות של מערכת Firefox OS שאושרו על-ידי Mozilla.
{: #external-parties }

* אם אתה משתמש באפליקציות שנוצרו על-ידי גורם שאינו Mozilla, תחול מדיניות הפרטיות של גורם זה.
* מערכת Firefox OS מאפשרת לך להשתמש במספר שירותי צד שלישי שעברו אינטגרציה, כגון ספק חשבון הדוא"ל או הרשתות החברתיות שלך. השימוש בשירותים אלה כפוף למדיניות הפרטיות שלהם.

# תנאים משפטיים של Common Voice

 בתוקף מתאריך 1 במאי 018
{: datetime="2017-06-19" }

## זכאות

כדי לקחת חלק בפרויקט מיקור ההמונים שלנו, עליך להיות מעל גיל 19 או לקבל את הסכמתו של הורה או אפוטרופוס להשתתפותך בפרויקט ולכך שהדבר יתבצע בפיקוחו. על-ידי השתתפות, אתה גם מביע הסכמה ‎[להנחיות ההשתתפות של קהילת Mozilla‏](https://www.mozilla.org/about/governance/policies/participation/). 

## תרומותיך וויתור על זכויות

אם תשלח טקסט כתוב או הקלטות, אתה מתחייב בפני Mozilla שכל טקסט נכתב על-ידך ושכל הקלטה היא של קולך. בנוסף, אתה מתחייב בפני Mozilla שיש לך זכות לשלוח את הטקסט או ההקלטה לצורך שימוש בפרויקט ציבורי בכפוף לרישיון [CC-0](https://creativecommons.org/publicdomain/zero/1.0/) וכי הטקסט או ההקלטה אינם מהווים הפרת זכויות של צד שלישי. 

בשליחת הטקסט הכתוב או הקלטות השמע שלך, אתה גם מוותר על כל זכות יוצרים וזכות קשורה אחרת שעשויה להיות לך בהקשר להם, ומסכים לשחרר את הטקסט הכתוב או הקלטות השמע לציבור, בכפוף לרישיון [CC-0](https://creativecommons.org/publicdomain/zero/1.0/). פירוש הדבר שאתה מסכים לוותר על כל זכות בטקסט ובהקלטות בכל רחבי העולם, בכפוף לכל חוק בדבר זכויות יוצרים או מסדי נתונים, לרבות כל זכות מוסרית וזכות לפרסום וכל הזכויות הקשורות אליהן.

## תקשורת

אם תירשם לקבלת הידיעונים שלנו או תירשם לפתיחת חשבון בהקשר ל-Common Voice, ייתכן שתקבל מאתנו הודעות דוא"ל בנוגע לחשבונך (כגון עדכונים משפטיים, עדכוני פרטיות ואבטחה).

## כללי

כתב ויתור; הגבלת חבות: Common Voice וכל הטקסטים וההקלטות הנכללים בו מסופקים "כמות שהם" וללא התחייבות מכל סוג, במפורש או מכללא. Mozilla אינה נוטלת על עצמה כל אחריות וחבות בגין כל טקסט או הקלטה שאתה, או כל משתמש או צד שלישי אחר, מפרסם או משדר באמצעות Common Voice. Mozilla מסירה במפורש כל התחייבות ותנאי בנוגע לסחירות, התאמה למטרה מסוימת ואי-הפרה, וכן כל התחייבות העולה במהלך ההתנהלות העסקית.

במלוא המידה המותרת על-פי הדין החל, אתה מסכים לשחרר את Mozilla Corporation ולהגן עליה ועל החברה האם, החברות הבנות, הסניפים, המנהלים, הנציגים, העובדים והסוכנים שלה (להלן, "גורמי Mozilla"), מפני כל חבות בגין כל נזק, אובדן או עיכוב (לרבות פציעה, מוות או נזק לרכוש) הנובעים במלואם או בחלקם, באופן ישיר או בעקיפין, מהשתתפותך ב-Common Voice.

למעט כפי שנדרש על-פי חוק, Mozilla וגורמי Mozilla לא יישאו בחבות בגין כל נזק עקיף, מיוחד, מקרי, תוצאתי או לדוגמה הנובע או הקשור בכל דרך אחרת לתנאים אלה או לשימוש או לחוסר יכולת לעשות שימוש ב-Common Voice, לרבות וללא הגבלה, נזקים ישירים ועקיפים עקב פגיעה במוניטין, עצירת עבודה, אובדן רווחים, אובדן נתונים וכשל או תקלה במחשב, גם נמסרה להם הודעה בדבר האפשרות לנזקים מעין אלה וללא תלות בתורה המשפטית (חוזה, עוולה או אחרת) שעליה מתבססת תביעה מעין זו. החבות הקולקטיבית של Mozilla וגורמי Mozilla במסגרת הסכם זה לא תעלה על $500 (חמש מאות דולר). שטחי שיפוט מסוימים אינם מתירים את ההחרגה או ההגבלה של נזקים מקריים, תוצאתיים או מיוחדים, ולכן ייתכן שהחרגה והגבלה אלה אינן תקפות לגביך.

## עדכונים 

Mozilla עשויה לעדכן תנאים אלה מעת לעת כדי לכלול תכונה חדשה של Common Voice או כדי להבהיר תנאי. התנאים המעודכנים יפורסמו באופן מקוון. במקרים של שינויים משמעותיים, אנו נכריז על העדכון באמצעות הערוצים הרגילים שמשמשים את Mozilla עבור הודעות מעין אלה, כגון פורומים ופוסטים בבלוגים. אם תמשיך לעשות שימוש ב-Common Voice לאחר תאריך הכניסה לתוקף של שינויים מעין אלה, תביע את הסכמתך לשינויים האמורים. כדי לאפשר לך לעיין בתנאים ביתר קלות, אנו נפרסם את תאריך הכניסה לתוקף בחלקו העליון של דף זה.

## סיום 

אנו רשאים להשעות או לסיים את גישתך אל Common Voice בכל עת ומכל סיבה. אנו ננקוט מאמצים סבירים ליידע אותך באמצעות הודעה אל כתובת הדוא"ל המשויכת לחשבונך או בפעם הבאה שתנסה לגשת אל Common Voice. ללא תלות בכל סיום, כל ההקלטות שתשלח אל Mozilla יישארו זמינות לציבור.

## הדין החל

תנאים משפטיים אלה מהווים את מלוא ההסכם בינך לבין Mozilla בנוגע ל-Common Voice והם כפופים לחוקי מדינות קליפורניה שבארה"ב.

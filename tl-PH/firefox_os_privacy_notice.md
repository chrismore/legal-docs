# Abiso sa Privacy ng Firefox OS

Agosto  26, 2015
{: datetime="2015-08-26" }

Pinahahalagahan ng Mozilla ang inyong Privacy. Kapag nagpapadala sa amin ng impormasyon ang Firefox OS, inilalarawan ng aming [Patakaran sa Privacy ng Mozilla](https://www.mozilla.org/privacy/) kung paano namin pinapangasiwaan ang impormasyong iyon.

## Mga bagay na dapat ninyong malaman

Ang Firefox OS ay kumokonekta sa amin at sa iba pa upang makapagbigay ng mga feature ng produkto.
{: #location-services }

* Mga Update: Upang mapanatiling napapanahon ang sarili nito, awtomatikong kumokonekta ang Firefox OS sa isang serbisyong pinapatakbo ng o sa ngalan ng manufacturer ng inyong device. Awtomatiko ring nagsusuri ang Firefox OS para sa mga update sa mga naka-install na app sa pamamagitan ng pagpapadala ng kahilingan sa Firefox Marketplace o, kung nag-install kayo ng app mula sa ibang lokasyon, mga serbisyo ng developer ng app na iyon.
* Lokasyon: Kapag na-on ninyo ang mga serbisyo sa lokasyon, maaaring gumamit ang Firefox OS ng maraming punto at entity ng data upang matantya ang inyong lokasyon, kabilang ang GPS, AGPS at iba pang mga provider ng serbisyo ng geolocation. Maaari ninyong i-disable ang mga serbisyo sa lokasyon sa app na “Mga Setting” ng Firefox OS sa inyong device. [Alamin pa ang tungkol sa AGPS Service Provider Terms](https://wiki.mozilla.org/Firefox_OS/AGPS_service_provider_terms).
* Paunang Pag-activate: Upang makapagbigay ng mga naaangkop na update at application, nagpapadala ang Firefox OS sa Mozilla ng isang beses na data ping kapag na-power up sa unang pagkakataon. [Matuto nang higit pa](https://wiki.mozilla.org/FirefoxOS/Metrics)

---------------------------------------

Ang device na ginagamit ninyo, tulad ng karamihan ng mga mobile device, ay ginawa ng ilang partido. Ang sinasaklawan lang ng abisong ito ay kung paano pinapangasiwaan ng Mozilla ang inyong impormasyon para sa mga opisyal na bersyon ng Firefox OS na pinapahintulutan ng Mozilla.
{: #external-parties }

* Kung gumagamit kayo ng mga app na ginawa ng iba maliban sa Mozilla, ilalapat ang mga patakaran sa privacy ng mga ito.
* Pinapayagan kayo ng Firefox OS na gumamit ng ilang pinag-isang serbisyo ng third party, gaya ng inyong email o social provider. Ilalapat ang patakaran sa privacy ng mga serbisyong iyon sa inyong paggamit ng mga ito.

# Firefox OS -käyttöjärjestelmän tietosuojalauseke

26\. elokuuta, 2015
{: datetime="2015-08-26" }

Yksityisyytesi on Mozillalle tärkeää. Kun Firefox OS lähettää tietoja meille, [Mozillan tietosuojakäytäntö](https://www.mozilla.org/privacy/) kuvailee, miten käsittelemme kyseisiä tietoja.

## Sinun tulisi tietää tämä

Firefox OS on yhteydessä meihin ja muihin tahoihin voidakseen tarjota tuotteen toimintoja.
{: #location-services }

* Päivitykset: Pysyäkseen ajan tasalla Firefox OS luo automaattisesti yhteyden palveluun, jota laitteesi valmistaja käyttää tai jota käytetään laitteesi valmistajan puolesta. Firefox OS myös tarkistaa asennettujen sovellusten päivitysten saatavuuden automaattisesti lähettämällä pyynnön Firefox Marketplaceen tai, jos asensit sovellukset jostain muualta, kyseisen sovelluksen kehittäjän palveluihin.
* Sijainti: Kun kytket sijaintipalvelut päälle, Firefox OS saattaa käyttää sijaintisi arvioimiseen useita datapisteitä ja kohteita, joita ovat mm. GPS, AGPS ja muut geopaikannuspalvelujen tarjoajat. Voit poistaa paikannuspalvelut laitteesi Firefox OS -käyttöjärjestelmän "Asetukset"-sovelluksessa. [Lisätietoja AGPS-palveluntarjoajan ehdoista](https://wiki.mozilla.org/Firefox_OS/AGPS_service_provider_terms).
* Ensimmäinen aktivointi: Kun aktivoit Firefox OS -käyttöjärjestelmää käyttävää laitettasi ensimmäistä kertaa, Firefox OS lähettää Mozillalle kertaluonteisen data-pingin (esim. tietoja, jotka liittyvät laitteen tiettyihin tietoihin, kuten ohjelmiston julkaisuversioon, kumppanitunnisteeseen, maahan ja näytön kokoon), joiden avulla Mozilla voi määrittää, tarvitaanko käyttäjille ja kumppaneille turvapäivityksiä tai kriittisiä korjauksia sekä määrittää vaatimuksia sovelluksen kehittäjille, jotta nämä voivat rakentaa parempia sovelluksia käyttäjillemme ja auttaa Mozillaa markkina-analyysissä (esim. selvittämään, montako laitetta on aktivoitu). [Lue lisää](https://wiki.mozilla.org/Firefox_OS/Metrics/activationping)
* Sovelluksen käyttö Firefox Marketplacen sisällön löytämisen tehostamiseksi Firefox OS lähettää ”sovelluksen käyttötietoja" (esim. aktiivinen käyttöaika, avaamisten/sulkemisten/kaatumisten määrät, Firefox OS -laitteista poistettujen sovellusasennusten määrä) Mozillalle. Voit poistaa käytöstä sovelluksen käyttötietojen jakamisen Firefox OS -käyttöjärjestelmän "Asetukset"-sovelluksesta laitteessasi. [Lue lisää](https://wiki.mozilla.org/FirefoxOS/Metrics/App_Usage)
* Hakukoneen tarjoajan tiedot: Haun parantamiseksi Firefox OS -käyttöjärjestelmää käyttävissä laitteissa Firefox OS lähettää Mozillalle tietoja siitä, mitkä hakukoneet tuottivat laitteeseen hakutuloksia. Voit poistaa käytöstä hakukoneiden hakutulostietojen jakamisen Firefox OS -käyttöjärjestelmän "Asetukset"-sovelluksesta laitteessasi. [Lue lisää](https://wiki.mozilla.org/FirefoxOS/Metrics/App_Usage)

---------------------------------------

Kuten useimpien mobiililaitteiden ollessa kyseessä, myös käyttämäsi laitteen luomiseen on osallistunut useita tahoja. Tämä ilmoitus kattaa vain sen, miten Mozilla käsittelee tietojasi Mozillan valtuuttamissa Firefox OS -käyttöjärjestelmän virallisissa versioissa.
{: #external-parties }

* Jos käytät jonkun muun kuin Mozillan valmistamia sovelluksia, niihin sovelletaan kyseisten sovellusten omia tietosuojakäytäntöjä.
* Firefox OS sallii sinun käyttävän useita integroituja kolmannen osapuolen palveluja, mm. sähköpostia tai sosiaalisen median tarjoajaa. Näiden palvelujen käyttösi on kyseisten palvelujen tietosuojakäytännön alaista.

# اعلامیه حریم خصوصی سیستم عامل Firefox‏

26 اوت 2015
{: datetime="2015-08-26" }

Mozilla به حفظ حریم خصوصی شما اهمیت می دهد. زمانی که سیستم عامل Firefox اطلاعات را برای ما ارسال می کند، [سیاست حفظ حریم خصوصی Mozilla](https://www.mozilla.org/privacy/) ما توضیح می دهد چگونه ما این اطلاعات را مورد استفاده قرار می دهیم.

## مواردی که باید بدانید

سیستم عامل Firefox به ما و سایر منابع وصل است تا ویژگی های محصول را ارائه کند.
{: #location-services }

* به روزرسانی ها: سیستم عامل Firefox به منظور به روز نگه داشتن خود به طور خودکار به یک سرویس وصل می شود که توسط سازنده دستگاه شما یا از طرف این سازنده راه اندازی می شود. سیستم عامل Firefox با ارسال درخواست به Firefox Marketplace، یا اگر برنامه ای را از محل دیگری نصب کرده اید، با ارسال درخواست به سرویس های برنامه نویس این برنامه، به طور خودکار به روزرسانی ها برای برنامه های نصب شده را بررسی می کند.
* مکان: زمانی که سرویس های مکان یابی را روشن می کنید، ممکن است سیستم عامل Firefox از چند گزینه و نقطه داده برای مکان یابی تقریبی شما استفاده کند از جمله GPS، AGPS و سایر ارائه دهندگان سرویس مکان جغرافیایی. می توانید از قسمت برنامه «تنظیمات» سیستم عامل Firefox بر روی دستگاه خود، سرویس های مکان یابی را غیرفعال کنید. [درباره شرایط ارائه دهنده سرویس AGPS بیشتر بدانید](https://wiki.mozilla.org/Firefox_OS/AGPS_service_provider_terms).
* فعال سازی اولیه: با فعال سازی اولیه دستگاه دارای سیستم عامل Firefox، این سیستم عامل Firefox یک پینگ سابق از داده ها را برای Mozilla ارسال می کند (مثلاً داده مربوط به اطلاعات ویژه دستگاه مانند نسخه انتشار نرم افزار، شناسه شریک، کشور و اندازه صفحه) که به Mozilla کمک می کند تعیین کند آیا به روزرسانی های امنیتی و تعمیرات مهم برای کاربران و شرکای ما لازم است، نیازمندی های برنامه نویسان برنامه را تعیین کند تا آنها بتوانند برنامه های بهتری برای کاربران ما بسازند و به Mozilla در تجزیه و تحلیل بازار کمک می کند (مثلاً تعیین کند چه تعداد دستگاه فعال شده اند). [بیشتر بدانید](https://wiki.mozilla.org/Firefox_OS/Metrics/activationping)
* استفاده از برنامه: برای اینکه بهتر بتوانید محتوا را در Firefox Marketplace پیدا کنید، سیستم عامل Firefox «اطلاعات استفاده از برنامه» (مثلاً زمان استفاده فعال، تعداد باز کردن ها/بستن ها/خرابی ها، لیست برنامه های حذف شده در دستگاه های دارای سیستم عامل Firefox) را برای Mozilla ارسال می کند. می توانید از قسمت برنامه «تنظیمات» سیستم عامل Firefox بر روی دستگاه خود، اشتراک گذاری اطلاعات استفاده از برنامه را غیرفعال کنید. [بیشتر بدانید](https://wiki.mozilla.org/FirefoxOS/Metrics/App_Usage)
* اطلاعات ارائه دهنده موتور جستجو: برای بهتر کردن جستجو در دستگاه های دارای سیستم عامل Firefox، این سیستم عامل Firefox اطلاعاتی به Mozilla ارسال می کند که مشخص می کند کدام موتور جستجو نتایج جستجو را به دستگاه ارائه کرده است. می توانید از قسمت برنامه «تنظیمات» سیستم عامل Firefox بر روی دستگاه خود، اشتراک گذاری اطلاعات نتیجه جستجوی موتور جستجو را غیرفعال کنید. [بیشتر بدانید](https://wiki.mozilla.org/FirefoxOS/Metrics/App_Usage)

---------------------------------------

دستگاهی که از آن استفاده می کنید، مانند بیشتر دستگاه های همراه، توسط چندین بخش ایجاد شده است. این اعلامیه فقط نحوه استفاده Mozilla از اطلاعات شما برای نسخه های رسمی سیستم عامل Firefox که از طرف Mozilla مجاز هستند را پوشش می دهد.
{: #external-parties }

* اگر از برنامه هایی استفاده کنید که توسط بخش دیگری جز Mozilla ساخته شده باشد، سیاست های حفظ حریم خصوصی آنها اعمال خواهد شد.
* با سیستم عامل Firefox می توانید از چندین سرویس شخص ثالث یکپارچه مانند ایمیل یا ارائه دهنده اجتماعی استفاده کنید. سیاست حفظ حریم خصوصی این سرویس ها زمان استفاده از آنها اعمال خواهد شد.

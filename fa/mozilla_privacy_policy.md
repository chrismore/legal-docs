# سیاست حفظ حریم خصوصی Mozilla‏

15 آوریل 2014
{: datetime="2014-04-15" }

حفظ حریم خصوصی شما مورد مهمی است که Mozilla (ما) آن را در توسعه هر کدام از محصولات و سرویس های خود در نظر می گیریم. ما موظفیم شفاف و باز عمل کنیم. این سیاست حفظ حریم خصوصی Mozilla به طور کلی توضیح می دهد ما چگونه اطلاعات مربوط به شما را دریافت می کنیم و زمانی که این اطلاعات را دریافت می کنیم با آنها چه کاری انجام می دهیم. همچنین می توانید جهت دریافت اطلاعات بیشتر درباره محصولات و سرویس های ما، اعلامیه حریم خصوصی محصول و سؤالات متداول ما را مورد مطالعه قرار دهید. 

## منظور ما از «اطلاعات شخصی» چیست؟

از نظر ما، «اطلاعات شخصی» یعنی اطلاعاتی که هویت شما را مشخص می کند مانند نام و آدرس ایمیل شما.

هر نوع اطلاعاتی که خارج از این محدوده باشد «اطلاعات غیر شخصی» است.

اگر ما اطلاعات شخصی شما را با اطلاعات غیر شخصی ذخیره کنیم، از نظر ما این ترکیب همانند اطلاعات شخصی است. اگر همه اطلاعات شخصی را از یک سری داده حذف کنیم اطلاعات باقیمانده همانند اطلاعات غیر شخصی است.

## چگونه به اطلاعات مربوط به شما دست می یابیم؟

زمانی به اطلاعات مربوط به شما دست می یابیم که:

* شما این اطلاعات را به طور مستقیم در اختیار ما قرار می دهید (مثلاً زمانی که گزارش های خرابی را برای ما ارسال می کنید)،
* ما این اطلاعات را به طور خودکار از طریق محصولات و سرویس های خود جمع آوری می کنیم (مثلاً زمانی که مرورگر Firefox شما بررسی می کند که به روز است)،
* منبع دیگری اطلاعات مربوط به شما را در اختیار ما قرار دهد (مثلاً زمانی که Thunderbird با ارائه دهنده ایمیل شما کار کند تا حساب شما را تنظیم نماید)، یا
* بر اساس اطلاعاتی که شما در اختیار ما قرار می دهید ما سعی می کنیم اطلاعات بیشتری درباره شما به دست آوریم (مثلاً زمانی که ما از آدرس IP شما برای سفارشی سازی زبان برای برخی از سرویس های خود استفاده می کنیم).

## زمانی که این اطلاعات را دریافت می کنیم با آنها چه کاری انجام می دهیم؟

زمانی که اطلاعات را در اختیار ما قرار می دهید، ما از آن به همان روش هایی استفاده می کنیم که شما مجوز آن را به ما داده اید. به طور کلی، ما از اطلاعات شما برای کمک به خودمان استفاده می کنیم تا محصولات و سرویس هایمان را برای شما ارائه داده و آنها را بهبود ببخشیم.

## چه زمانی اطلاعات شما را با دیگران به اشتراک می گذاریم؟

* زمانی که از شما سؤال کرده باشیم و اجازه شما را برای اشتراک این اطلاعات دریافت کرده باشیم.
* برای پردازش یا ارائه محصولات و سرویس ها به شما، این نهادهای دریافت کننده اطلاعات شما طبق قرارداد موظفند از این داده ها تنها به روشی که مورد تأیید Mozilla قرار گرفته باشد استفاده نمایند.
* زمانی که می خواهیم [رسالت شفاف بودن](https://www.mozilla.org/about/manifesto/) خود را انجام دهیم. برخی اوقات ما اطلاعات را انتشار می دهیم تا محصولاتمان را بهتر کنیم و یک وب باز ترویج دهیم، اما زمانی که این کار را انجام می دهیم، همه اطلاعات شخصی شما را حذف می کنیم و سعی می کنیم آن را به طریقی منتشر کنیم که خطر شناسایی دوباره شما به حداقل برسد.
* زمانی که قانون به آن نیاز دارد. هر زمان از طرف نهادهای دولتی یا مرتبط با قانون درخواستی در ارتباط با شما دریافت کنیم تابع قانون خواهیم بود. زمانی که از ما خواسته می شود اطلاعات شخصی شما را به این طریق ارائه دهیم به شما اطلاع داده می شود مگر اینکه به صورت قانونی از انجام اینکار منع شویم. زمان دریافت درخواست هایی مانند این موارد، تنها در صورتی اطلاعات شخصی شما را منتشر می کنیم که کاملاً مطمئن باشیم قانون نیاز دارد ما اینکار را انجام دهیم. این سیاست به گونه ای طراحی نشده است که دفاع قانونی یا مخالفت شما در برابر شخص ثالثی که خواستار افشای اطلاعات شماست را محدود کند.
* زمانی که ما اعتقاد داریم اینکار برای جلوگیری از آسیب به شما یا هر فرد دیگری لازم است. ما تنها در صورتی به اشتراک اطلاعات شما دست می زنیم که کاملاً مطمئن باشیم اینکار به صورت منطقی برای محافظت از حقوق، اموال یا ایمنی شما، سایر کاربران ما، Mozilla یا عموم لازم است.
* اگر ساختار یا وضعیت سازمانی ما تغییر کند (اگر در حالت بازسازی باشیم، در مرحله آموختن باشیم یا ورشکسته شویم) ممکن است اطلاعات شما را به سازمان جانشین یا شرکت وابسته انتقال دهیم.

## ما چگونه اطلاعات شخصی شما را ذخیره و از آنها محافظت می کنیم؟

ما وظیفه داریم زمانی که اطلاعات شخصی شما را دریافت می کنیم از آنها محافظت کنیم. ما برای اینکار از اقدامات امنیتی فنی، تجاری و فیزیکی استفاده می کنیم. علیرغم این تلاش ها، اگر متوجه رخنه امنیتی شویم به شما اطلاع می دهیم تا بتوانید اقدامات محافظتی مناسب را در نظر بگیرید.

ما اطلاعات شخصی شما را بیشتر از آنچه لازم داریم نگه نخواهیم داشت، برای همین فقط تا زمانی آنها را نگه می داریم که در نظر داشتیم از جمع آوری آنها برای برنامه های خود استفاده نماییم. زمانی که دیگر به این اطلاعات نیازی نداریم، آنها را از بین می بریم مگر اینکه طبق قانون ملزم باشیم آنها را مدت زمان بیشتری نگه داریم.

## چه چیزهای دیگری باید بدانید؟

ما یک سازمان جهانی هستیم و رایانه های ما در نقاط مختلفی از جهان قرار دارند. همینطور ما از ارائه دهندگان سرویس نیز استفاده می کنیم که ممکن است رایانه های آنها در کشورهای مختلفی واقع باشند. این بدین معناست که ممکن است اطلاعات شما به یکی از این رایانه ها در کشور دیگری برسد و این کشور سطح متفاوتی از مقررات محافظت از داده نسبت به کشور شما داشته باشد. زمانی که اطلاعات را در اختیار ما قرار می دهید، در مورد این نوع از انتقال اطلاعات هم رضایت می دهید. مهم نیست اطلاعات شما در کدام کشور باشد، ما تابع قانون اجرایی هستیم و ملزم هستیم تعهداتی که در این سیاست حفظ حریم خصوصی آمده است را رعایت کنیم.

اگر سن شما کمتر از 13 سال است، به اطلاعات شخصی شما نیاز نداریم و لازم نیست آن را به ما ارائه دهید. اگر شما یکی از والدین هستید و فکر می کنید که فرزند شما که کمتر از 13 سال سن دارد اطلاعات شخصی در اختیار ما قرار داده است، لطفاً [با ما تماس بگیرید](https://www.mozilla.org/privacy/#contact) تا اطلاعات فرزند شما را حذف کنیم.

## در چه صورتی ما این سیاست حفظ حریم خصوصی یا هر کدام از اعلامیه های حریم خصوصی را تغییر می دهیم؟

ممکن است لازم باشد این سیاست و اعلامیه های خود را تغییر دهیم.  به روزرسانی ها به صورت آنلاین اعلام خواهد شد. اگر این تغییرات زیاد باشند ما این به روزرسانی را از طریق کانال های معمول Mozilla برای این نوع آگاهی ها مانند پست های وبلاگ و فروم ها اعلام خواهیم کرد. ادامه استفاده از محصول یا سرویس بعد از تاریخ اجرای این تغییرات نشان دهنده این است که شما این تغییرات را پذیرفته و قبول دارید. برای اینکه بررسی شما راحت تر انجام شود ما تاریخ اجرا را در بالای صفحه اعلام می کنیم.

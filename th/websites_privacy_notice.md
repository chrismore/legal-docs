# ประกาศเกี่ยวกับความเป็นส่วนตัวในเว็บไซต์ การติดต่อสื่อสาร และคุกกี้

15 มีนาคม 2019
{: datetime="2019-03-15" }

เราใส่ใจในความเป็นส่วนตัวของคุณ เมื่อ Mozilla (ซึ่งก็คือเรา) รวบรวมช้อมูลเกี่ยวกับคุณ [นโยบายความเป็นส่วนตัวของ Mozilla](https://www.mozilla.org/privacy/) จะอธิบายว่าเราดำเนินการกับข้อมูลนั้นอย่างไร

ประกาศเกี่ยวกับความเป็นส่วนตัวนี้จะมีผลใช้กับเว็บไซต์และแอปมือถือของ Mozilla ซึ่งรวมถึงโดเมน mozillians.org, mozilla.org, firefox.com ตลอดจน webmaker.org และอื่นๆ และยังรวมถึง bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org และwiki.mozilla.org เป็นต้น

## สิ่งที่คุณควรทราบ

เราอาจได้รับข้อมูลส่วนตัวจากคุณระหว่างที่คุณมีปฏิสัมพันธ์กับเราบนสื่อโซเชียล หากคุณส่งใบสมัครงาน ฝึกงาน หรือขอรับทุน หากคุณอาสาสมัครเป็นสมาชิกชุมชนของ Mozilla หากคุณส่งข้อเสนอแนะจากผู้ใช้หรือส่งคำร้องขอถึงเรา หากคุณลงทะเบียนสร้างบัญชี หรือหากคุณมีส่วนร่วมกับแคมเปญผลิตภัณฑ์หรือนโยบาย 
{: #personal-info }

* **สื่อโซเชียล**: หากคุณมีส่วนร่วมกับบัญชีสื่อโซเชียลของเรา เช่น Twitter และ Facebook เราอาจได้รับข้อมูลส่วนตัวเกี่ยวกับคุณ หากคุณใช้เครือข่ายเหล่านี้ ก็จะเป็นไปตามนโยบายความเป็นส่วนตัวของเครือข่าย และเราขอแนะนำให้คุณอ่านนโยบายนั้น

* **ผู้สมัครงาน ฝึกงาน และขอรับทุน**: ผู้สมัครเพื่อขอโอกาสในการจ้างงาน ฝึกงาน หรือขอรับทุนกับ Mozilla จะต้องแจ้งชื่อ ที่อยู่ หมายเลขโทรศัพท์ ที่อยู่อีเมล รวมถึงประวัติการศึกษาและการทำงานด้วย เราจะใช้ข้อมูลนี้เพื่อดำเนินการและประเมินผลการสมัครของคุณ และเพื่อติดต่อกับผู้สมัครเกี่ยวกับโอกาสที่จะได้รับ เราใช้ผู้ให้บริการจากภายนอกเพื่อช่วยเหลือเราเกี่ยวกับการรับสมัครงาน สำหรับข้อมูลเพิ่มเติมเกี่ยวกับหลักปฏิบัติด้านข้อมูลกับผู้ให้บริการจากภายนอก ดู [นโยบายความเป็นส่วนตัวของ Mozilla](https://www.mozilla.org/privacy/).

* **ผู้อาสาให้ความช่วยเหลือ**: การอาสาสมัครเป็นผู้ช่วยเหลือชุมชนให้กับ Mozilla นั้น Mozilla และผู้อื่นอาจต้องสื่อสารกับคุณทางที่อยู่อีเมลที่ได้ให้ไว้เกี่ยวกับสิ่งที่คุณให้ความช่วยเหลือและเพื่อชื่นชมในความทุ่มเทของคุณ หากคุณอาสาให้ความช่วยเหลือแก่ Bugzilla, Mozilla Reps หรือโค้ดพื้นฐานของเรา นั่นหมายความว่าผู้ใช้อินเทอร์เน็ตทั้งหมดจะเห็นที่อยู่อีเมลของคุณและเป็นไปได้ว่าจะทราบชื่อของคุณด้วย หากคุณสร้างโปรไฟล์ที่ Mozillians.org เจ้าหน้าที่ของ Mozilla และผู้อาสาให้ความช่วยเหลือแก่ Mozilla จะสามารถเข้าไปดูได้ คุณสามารถแก้ไขข้อมูลโปรไฟล์ได้ที่ [การตั้งค่าโปรไฟล์](https://mozillians.org/user/edit). บางครั้งเราจะใช้ข้อมูลของผู้อาสาให้ความช่วยเหลือจากแหล่งต่างๆ (เช่น Bugzilla) ในแดชบอร์ดเพื่อดูข้อมูลร่วมกันในชุมชน Mozilla ตัวอย่างเช่น <https://wiki.mozilla.org/Contribute/Dashboards>. หากเป็นไปได้ เราจะพยายามลดข้อมูลติดต่อที่แสดงอย่างเปิดเผยให้เหลือน้อยที่สุด

* **ข้อเสนอแนะจากผู้ใช้**: คุณสามารถเสนอแนะความคิดเห็นให้เราทราบ เกี่ยวกับสินค้าและบริการของเราบนเว็บเพจอย่าง [input.mozilla.org](https://input.mozilla.org/) ผ่านการติดต่อในตัวสินค้าโดยตรง หรือผ่านช่องทางอย่างอีเมล, Bugzilla, IRC, บัญชีสื่อโซเขียล, เพจ Get Involved ของเรา หรือผ่านกลุ่มอย่างนักศึกษาวิเทศสัมพันธ์ โปรดลดข้อมูลส่วนตัวที่คุณเลือกจะเปิดเผยในกลุ่มสนทนาเหล่านี้ให้เหลือน้อยที่สุด เพราะสาธารณชนอาจเข้ามาดูความคิดเห็นของคุณได้

* **บัญชี**: บางเว็บไซต์ เช่น Marketplace, AMO, MDN และ Webmaker กำหนดว่าต้องสร้างบัญชีหากผู้พัฒนาจะส่งเนื้อหา ผู้ใช้จะส่งคำวิจารณ์หรือความคิดเห็น หรือต้องติดตั้งแอปบางประเภท คุณอาจได้รับอีเมลที่เชื่อมต่อกับบัญชีนั้นเป็นระยะๆ 

* **แคมเปญผลิตภัณฑ์และนโยบาย**: บางเว็บเพจของเรามีเนื้อหาเกี่ยวกับแคมเปญผลิตภัณฑ์หรือนโยบาย เช่น คุณสามารถขอลิงก์ทางอีเมลหรือ SMS เพื่อติดตั้ง Firefox บนอุปกรณ์เคลื่อนที่หรือยื่นคำร้องต่อผู้กำหนดนโยบายเกี่ยวกับปัญหาอินเทอร์เน็ตได้ เราใช้บุคคลภายนอกในการบริหารจัดการแคมเปญเหล่านี้และจัดการกับข้อมูลใดๆ ที่คุณเลือกจะส่งเข้ามา
{: #campaigns }

---------------------------------------

เราอาจใช้คุกกี้ พิกเซลติดตาม ระบบวิเคราะห์เว็บจากภายนอก ข้อมูลในอุปกรณ์ และที่อยู่ IP ในการทำงานเพื่อให้เข้าใจปฏิสัมพันธ์ของผู้ใช้ต่อสินค้า บริการ และชุมชนของเรา
{: #data-tools }

* **การทำงาน**: เราอาจใช้ข้อมูลเช่น คุกกี้ ข้อมูลในอุปกรณ์ และที่อยู่ IP เพื่อเพิ่มประสิทธิภาพการทำงานของสินค้า บริการ และชุมชน ตัวอย่าง:
    * เราใช้คุกกี้เพื่อจดจำข้อมูลเกี่ยวกับการตั้งค่า Firefox ของคุณ (เช่น ภาษาที่คุณเลือก และแอดออนบน Firefox) เพื่อที่เราจะได้สามารถแนะนำคุณลักษณะและแอดออนที่เกี่ยวข้องกับคุณตามการตั้งค่า Firefox ของคุณได้ สิ่งเหล่านี้ยังช่วยในการลงชื่อเข้าใช้ของผู้ใช้และการตรวจสอบความถูกต้อง เพื่อคุณจะได้ไม่ต้องใส่รหัสผ่านในบางเว็บไซต์ของ Mozilla
    * เราใช้ที่อยู่ IP ในการปรับเปลี่ยนการสื่อสารตามแต่ละภาษาและประเทศ
    * เราใช้ข้อมูลบางอย่างในอุปกรณ์ เช่น ประเทศ ภาษา ระบบปฏิบัติการ และ OEM เพื่อมอบประสบการณ์เฉพาะคุณ

* **การวัดค่า**: เรายังอาจใช้คุกกี้ ข้อมูลในอุปกรณ์ และที่อยู่ IP ตลอดจนพิกเซลติดตาม และบริการจากภายนอกเพื่อช่วยให้เราเข้าใจในภาพรวมว่าผู้ใช้มีส่วนร่วมกับสินค้า บริการ การติดต่อสื่อสาร เว็บไซต์ แคมเปญออนไลน์ ข้อมูลย่อย อุปกรณ์ และแพลตฟอร์มอื่นๆ อย่างไร เราใช้:
    * Google Analytics ซึ่งจะใส่คุกกี้ในอุปกรณ์ของคุณ เพื่อรับการวัดค่าว่าผู้ใช้มีส่วนร่วมกับเว็บไซต์ของเราอย่างไร สิ่งนี้ช่วยให้เราปรับปรุงเนื้อหาบนเว็บไซต์ได้
    * Convert.com และ ShareProgress ซึ่งจะใส่คุกกี้ในอุปกรณ์ของคุณเพื่อช่วยเราในการประเมินความหลากหลายของเนื้อหาบนเว็บของคุณ ทั้งนี้จะช่วยให้เราเสนอประสบการณ์บนเว็บที่ดีขึ้นแก่ผู้ใช้ด้วย
    * DoubleClick และ Flashtalking โดยแต่ละระบบจะใช้พิกเซลติดตามบนหน้าดาวน์โหลดของ Firefox ซึ่งจะช่วยเราวัดประสิทธิภาพแคมเปญโฆษณาของเราได้
    * Yahoo Dot Pixel ใช้ JavaScript บนหน้าดาวน์โหลดของ Firefox ซึ่งจะช่วยเราวัดประสิทธิภาพแคมเปญโฆษณาของเราได้ 
    * ข้อมูลอ้างถึง HTTP ซึ่งอาจรวมอยู่กับโปรแกรมติดตั้ง Firefox เพื่อให้เข้าใจโดเมนเว็บไซต์หรือแคมเปญโฆษณาที่แนะนำคุณมายังหน้าดาวน์โหลดของเรา ข้อมูลนี้จะช่วยให้เราเข้าใจประสิทธิภาพของแคมเปญโฆษณาของเราและพัฒนาให้ดีขึ้น
    * เครื่องมือวัดค่าอื่นๆ ที่ทดลองใช้งานเป็นระยะ ตัวอย่างเช่น เราอาจทำเช่นนี้เพื่อช่วยประเมินเครื่องมือวัดค่าใหม่ หรือทดสอบเครื่องมือวัดค่าที่มีอยู่แล้วก็ได้

---------------------------------------

คุณสามารถควบคุมการกำหนดค่าคุกกี้ แจ้งการกำหนดค่าคุกกี้ให้ผู้อื่นทราบ และเลือกที่จะไม่ใช้การวิเคราะห์เว็บและเครื่องมือเพิ่มประสิทธิภาพได้ 
{: #user-choices }

* **ประวัติการใช้คุกกี้**: คุณสามารถยอมรับหรือปฏิเสธคุกกี้แต่ละตัวในการกำหนดค่า Firefox ของคุณในหัวข้อเครื่องมือ/ตัวเลือก/ประวัติความเป็นส่วนตัวได้ โปรดทราบว่าคุณลักษณะบางประการของสินค้าและบริการของเราอาจไม่ทำงานเต็มประสิทธิภาพหากขาดความช่วยเหลือจากคุกกี้
{: #cookies }

* **อย่าติดตาม**: Mozilla จะไม่ติดตามผู้ใช้บนเว็บไซต์ภายนอกเพื่อจัดโฆษณาให้ตรงกับเป้าหมาย หากคุณกำหนดค่าเบราว์เซอร์ให้ส่งสัญญาณ “อย่าติดตาม” เมื่อเข้ามาที่เว็บไซต์ของเรา Mozilla จะไม่ใช้เครื่องมือใดๆ ที่อธิบายไว้ในหัวข้อ  [การวัดค่า](#data-tools)

* **อีเมล**: การสื่อสารการตลาดของเราเป็นตัวเลือกที่ไม่บังคับให้รับ และคุณสามารถยกเลิกการสมัครรับได้ที่ท้ายอีเมลหรือโดยแก้ไข [การกำหนดค่าอีเมลของ  Mozilla](https://www.mozilla.org/newsletter/recovery/).

* **การวิเคราะห์และการเพิ่มประสิทธิภาพ**: ปฏิบัติตามคำแนะนำข้างล่างนี้เพื่อมิให้มีการรวบรวมข้อมูลเกี่ยวกับการเยี่ยมชมเว็บไซต์ Mozilla ของคุณ:
    *  Google: ติดตั้ง [โปรแกรมไม่ใช้ Google Analytics บนเบราว์เซอร์](https://tools.google.com/dlpage/gaoptout) ซึ่งจะช่วยให้คุณเข้าเยี่ยมชมได้โดยไม่เปิดเผยตัวและป้องกันการส่งข้อมูลไปยัง Google Analytics บางหน้าของ Mozilla.org ใช้พิกเซลติดตามซึ่งจะสื่อสารกับ DoubleClick เพื่อให้เข้าใจถึงประสิทธิภาพของแคมเปญโฆษณาของเรา คุณสามารถควบคุมโฆษณาที่เลือกมาเฉพาะคุณได้จาก DoubleClick ในการตั้งค่าโฆษณาของ Google (คุณจะได้รับแจ้งให้ลงชื่อเข้าใช้บัญชี Google ของคุณ)
    *  Convert.com: [เลือกที่จะไม่ใช้บน www.mozilla.org](https://www.mozilla.org/exp/opt-out/).
    *  Yahoo: ไปที่[Ad Interest Manager](https://aim.yahoo.com/aim/us/en/optout/) เพื่อเลือกที่จะไม่ใช้
    *  ShareProgress: คุณสามารถ [ปิดคำสั่ง “อย่าติดตาม” บนเบราว์เซอร์ของคุณได้ ](https://support.mozilla.org/kb/how-do-i-turn-do-not-track-feature).

* **สื่อโซเชียล**: ปุ่มแชร์ข้อมูลทางโซเชียลบนเว็บไซต์ Mozilla ออกแบบขึ้นเพื่อไม่ให้มีการแชร์ข้อมูลกับผู้ให้บริการสื่อโซเชียลจนกว่าคุณจะตั้งใจคลิกปุ่มนั้น

---------------------------------------

บางเว็บไซต์ของ Mozilla ให้คุณซื้อสินค้า (เช่น แอปหรืออุปกรณ์) หรือบริจาคได้ การทำธุรกรรมเหล่านี้ดำเนินการโดยบุคคลภายนอก ไม่ใช่ Mozilla 
{: #donations }

* **การดำเนินการเกี่ยวกับการชำระเงิน**: Mozilla ไม่ได้รับข้อมูลทางการเงินใดๆ ซึ่งจะถูกส่งจากคุณไปยังผู้ให้บริการจากภายนอกเพื่อดำเนินการ ชื่อของผู้ให้บริการจากภายนอกจะแสดงขึ้นขณะทำธุรกรรม

* **การป้องกันการฉ้อโกง**: Mozilla ได้ใช้เทคโนโลยีจากภายนอก นั่นคือระบบ Invisible reCAPTCHA ของ Google ซึ่งจะทำงานเบื้องหลังในบางเว็บไซต์ของเราเพื่อระบุการกระทำที่ไม่สุจริต การใช้งาน Invisible reCAPTCHA นั้นอยู่ภายใต้ความควบคุมของ[นโยบายความเป็นส่วนตัว](https://www.google.com/intl/en/policies/privacy/) และ [ข้อกำหนดในการใช้งาน](https://www.google.com/intl/en/policies/terms/)ของ Google

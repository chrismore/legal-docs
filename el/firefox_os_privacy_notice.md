# Απόρρητο Firefox OS

26 Αυγούστου 2015
{: datetime="2015-08-26" }

Ενδιαφερόμαστε για την προστασία του απορρήτου σας. Όταν το Firefox OS στέλνει πληροφορίες σε εμάς, η [Πολιτική απορρήτου της Mozilla](https://www.mozilla.org/privacy/) περιγράφει το πώς αντιμετωπίζουμε αυτές τις πληροφορίες.

## Πράγματα που θα πρέπει να γνωρίζετε

Το Firefox OS συνδέεται σε εμάς και αλλού για να παρέχει λειτουργίες του προϊόντος.
{: #location-services }

* Ενημερώσεις: Για να παραμένει ενημερωμένο, το Firefox OS συνδέεται αυτόματα με μια υπηρεσία που διαχειρίζεται ο κατασκευαστής της συσκευής σας ή που λειτουργεί εκ μέρους του. Το Firefox OS ελέγχει επίσης αυτόματα για την ύπαρξη ενημερώσεων των εγκατεστημένων εφαρμογών, αποστέλλοντας αίτημα στο Firefox Marketplace ή εάν έχετε εγκαταστήσει μια εφαρμογή από άλλο σημείο, στις υπηρεσίες του δημιουργού της συγκεκριμένης εφαρμογής.
* Γεωεντοπισμός: Όταν ενεργοποιείτε τις υπηρεσίες γεωεντοπισμού, το Firefox OS μπορεί να χρησιμοποιεί πολλαπλά σημεία και σύνολα δεδομένων για να υπολογίζει την θέση σας, μεταξύ άλλων τους παρόχους GPS, AGPS και άλλων υπηρεσιών προσδιορισμού γεωγραφικής θέσης. Μπορείτε να απενεργοποιήσετε τις υπηρεσίες εντοπισμού στην εφαρμογή των «Ρυθμίσεων» του Firefox OS στη συσκευή σας. [Μάθετε περισσότερα για τους όρους για παρόχους υπηρεσίας AGPS](https://wiki.mozilla.org/Firefox_OS/AGPS_service_provider_terms).
* Αρχική ενεργοποίηση: Μόλις ενεργοποιηθεί για πρώτη φορά η συσκευή σας Firefox OS, το Firefox OS στέλνει στη Mozilla ένα πακέτο δεδομένων (data ping), για μία φορά (π.χ. δεδομένα που σχετίζονται με πληροφορίες για συγκεκριμένες συσκευές, όπως η έκδοση του λογισμικού για κυκλοφορία στην αγορά, το αναγνωριστικό συνεργάτη, η χώρα και το μέγεθος της οθόνης), που βοηθούν τη Mozilla να διαπιστώσει αν χρειάζονται ενημερώσεις ασφαλείας και κρίσιμες επιδιορθώσεις για τους χρήστες και τους συνεργάτες μας, να διαπιστώσει τις απαιτήσεις για τους προγραμματιστές εφαρμογών ώστε αυτοί να μπορούν να κατασκευάζουν καλύτερες εφαρμογές για τους χρήστες μας, ενώ βοηθούν τη Mozilla στην ανάλυση αγοράς (π.χ. να διαπιστώνει πόσες συσκευές έχουν ενεργοποιηθεί). [Μάθετε περισσότερα](https://wiki.mozilla.org/Firefox_OS/Metrics/activationping)
* Χρήση εφαρμογών: Για τη βελτίωση του εντοπισμού περιεχομένου στο Firefox Marketplace, το Firefox OS στέλνει "Πληροφορίες χρήσης εφαρμογών" (π.χ. το χρόνο ενεργής χρήσης, το πλήθος ανοιγμάτων/κλεισιμάτων/ολικών βλαβών, τον κατάλογο των εφαρμογών που έχουν απεγκατασταθεί σε συσκευές Firefox OS) στη Mozilla. Μπορείτε να απενεργοποιήσετε την κοινή χρήση των πληροφοριών χρήσης εφαρμογών από την εφαρμογή “Ρυθμίσεις” του Firefox OS στη συσκευή σας. [Μάθετε περισσότερα](https://wiki.mozilla.org/FirefoxOS/Metrics/App_Usage)
* Πληροφορίες παρόχων μηχανών αναζήτησης: Για να βελτιωθεί η αναζήτηση σε συσκευές Firefox OS, το Firefox OS στέλνει πληροφορίες στη Mozilla σχετικά με το ποια μηχανή αναζήτησης παρέχει αποτελέσματα αναζήτησης στη συσκευή. Μπορείτε να απενεργοποιήσετε την κοινή χρήση αποτελεσμάτων αναζήτησης μηχανών αναζήτησης από την εφαρμογή “Ρυθμίσεις” του Firefox OS στη συσκευή σας. [Μάθετε περισσότερα](https://wiki.mozilla.org/FirefoxOS/Metrics/App_Usage)

---------------------------------------

Η συσκευή που χρησιμοποιείτε, όπως και οι περισσότερες κινητές συσκευές, έχει διανεμηθεί από περισσότερα του ενός μέρη. Η παρούσα δήλωση καλύπτει μόνον τον τρόπο με τον οποίο ο Mozilla μεταχειρίζεται τα στοιχεία σας σε σχέση με τις επίσημες εκδόσεις του Firefox OS που είναι εγκεκριμένες από το Mozilla.
{: #external-parties }

* Εάν χρησιμοποιείτε εφαρμογές που έχουν δημιουργηθεί από κάποιον άλλο εκτός του Mozilla, τότε θα ισχύουν οι δικές τους πολιτικές απορρήτου.
* To Firefox OS σας επιτρέπει να χρησιμοποιείτε αρκετές ολοκληρωμένες υπηρεσίες τρίτων, όπως είναι ο πάροχος υπηρεσιών ηλεκτρονικής αλληλογραφίας ή μέσων κοινωνικής δικτύωσης. Η πολιτική απορρήτου αυτών των υπηρεσιών θα ισχύει αναφορικά με την χρήση τους από εσάς.

# Uslovi korišćenja

Nije dozvoljeno da koristite usluge kompanije Mozilla za sledeće:

* Bilo kakve nelegalne radnje ili kršenje važećih zakona na bilo koji način
* Pretnje, uznemiravanja ili narušavanje prava privatnosti drugih; slanje neželjenih
saopštenja; ili presretanje, nadgledanje ili izmene saopštenja koja nisu namenjena vama
* Kršenje Smernica kompanije Mozilla o učešću u zajednici (za više informacija, pogledajte
<https://www.mozilla.org/about/governance/policies/participation/>)
* Povreda korisnika korišćenjem, npr. virusa, špijunskih softvera ili malvera, crva, trojanskih konja,
vremenskih bombi ili bilo kog drugog zlonamernog programa ili instrukcija
*	Prikupljanje ličnih identifikacionih podataka uključujući, ali ne ograničavajući se na imena naloga ili adrese e-pošte
* Upuštanje u bilo koju aktivnost koja ometa ili remeti usluge kompanije Mozilla ili
njene proizvode (odnosno servere i mreže koji su povezani s uslugama kompanije Mozilla)
* Reprodukovanje, dupliranje, kopiranje, prodaja, trgovina ili preprodaja usluga ili proizvoda kompanije Mozilla
u bilo koje svrhe
* Narušavanje autorskih prava, zaštitnog znaka, ili kršenje prava na intelektualnu svojinu drugih
* Učitavanje, preuzimanje, prenos, prikazivanje ili omogućavanje pristupa sadržaju koji je:
    * Nelegalan ili promoviše nelegalne aktivnosti
    * Neprikladan poput nepristojnog ili pornografskog materijala, eksplicitne predstave seksa ili nasilja, ili slika koje eksploatišu ili štete deci
    * Narušava nečija prava, uključujući intelektualnu svojinu ili druga vlasnička prava ili prava privatnosti i javnosti
    * Varljiv, obmanjujuć, prevaran ili osmišljen za phishing ili obavljanje slične krađe identiteta
    * Namenjen promovisanju kockanja
    * Reklamira ili podstiče nezakonite ili kontrolisane proizvode ili usluge
    * Ponižava, zastrašuje, podstiče na nasilje ili utiče na štetne radnje protiv pojedinca ili grupe na osnovu starosti, pola, rase, etničke pripadnosti, nacionalnosti, religije, seksualne orijentacije, invaliditeta, geografske lokacije ili druge zaštićene kategorije ili predstavlja govor mržnje
    * Obmanjuje korisnika prilikom odlučivanja o kupovini

Ovaj spisak je ilustrativan, nije konačan, i može se ažurirati.

Mozilla zadržava pravo da ukloni svaki sadržaj ili privremeno blokira svakog člana za kog smatra da krše ove uslove ili važeće uslove korišćenja proizvoda.

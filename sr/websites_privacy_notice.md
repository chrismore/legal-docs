# Obaveštenje o privatnosti po pitanju sajtova, komunikacije i kolačića

15. mart 2019\.
{: datetime="2019-03-15" }

Stalo nam je do vaše privatnosti. Kada Mozilla (to smo mi) prikuplja informacije o vama, u [Pravilima privatnosti kompanije Mozilla](https://www.mozilla.org/privacy/) opisan je način na koji koristimo te informacije.

Ovo obaveštenje o privatnosti se odnosi na sajtove i mobilne aplikacije kojima upravlja Mozilla, a koji, između ostalog, obuhvataju domene mozillians.org, mozilla.org, firefox.com, openbadges.org i webmaker.org. To obuhvata, na primer, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org i wiki.mozilla.org.

## Stvari koje bi trebalo da znate

Možemo doći u posed vaših ličnih podataka na osnovu vaše interakcije s nama na platformama za društvene medije; ukoliko se prijavite za posao, pripravničku poziciju ili za mesto saradnika; ako volontirate kao član zajednice Mozilla; ako nam pošaljete korisnički komentar, odnosno zahtev; ako registrujete nalog; ili ako se uključite u kampanju za određeni proizvod ili pravila. 
{: #personal-info }

* **Društveni mediji**: Ukoliko stupite u interakciju sa našim nalozima na društvenim mrežama, kao što su Twitter i Facebook, možemo dobiti vaše lične podatke. Ako koristite ove mreže, važe njihova pravila privatnosti, pa vam savetujemo da ih pročitate.

* **Kandidati za posao, pripravnika i saradnika**: Od kandidata za posao, pripravničku poziciju ili mesto saradnika u kompaniji Mozilla zahteva se da nam dostave ime, adresu ulice, broj telefona, adresu e-pošte i biografiju. Ove podatke koristimo da bismo obradili i ocenili prijave i da bismo obaveštavali kandidate o novim konkursima. Koristimo servis treće strane za obradu prijava za posao. Za više informacija o tretmanu podataka u slučaju saradnje sa trećom stranom, pogledajte [Pravila privatnosti kompanije Mozilla](https://www.mozilla.org/privacy/).

* **Saradnici**: Ukoliko volontirate za kompaniju Mozilla kao saradnik zajednice, radi komunikacije sa kompanijom Mozilla i drugima može biti potrebna vaša adresa e-pošte koju ste uneli u vezi sa svojim doprinosom, kako bi vam se priznao trud. Ukoliko dajete svoj doprinos servisima Bugzilla, Mozilla Reps ili našoj bazi programera, onda će vaša adresa e-pošte, a možda i ime, biti javno dostupni svim korisnicima interneta. Ukoliko kreirate profil na portalu Mozillians.org, zaposleni kompanije Mozilla i njeni saradnici moći će da mu pristupe. Svoje podatke na profilu možete izmeniti u okviru [Podešavanja profila](https://mozillians.org/user/edit). Ponekad koristimo podatke o saradniku od izvora (kao što su Bugzilla) na kontrolnim tablama kako bismo vizuelno predstavili zbirne podatke o zajednici Mozilla. Primer je <https://wiki.mozilla.org/Contribute/Dashboards>. Ako je moguće, trudimo se da svedemo na minimum kontakt podatke koji se javno prikazuju.

* **Komentari korisnika**: Možete nam slati komentare o našim proizvodima i uslugama na veb stranicama kao što je [input.mozilla.org](https://input.mozilla.org/), preko iskustva u okviru samog proizvoda, ili putem kanala kao što su e-pošta, Bugzilla, IRC, nalog na društvenoj mreži, na našoj stranici „Priključi se“ ili putem grupe kao što su „Studentski ambasadori“. Molimo vas da svedete na minimum lične podatke koje objavljujete na ovim forumima jer vaši komentari mogu biti dostupni javnosti.

* **Nalozi**: Na nekim sajtovima, na primer Marketplace, AMO, MDN i Webmaker, potrebno je otvoriti nalog kako bi se slali sadržaji za programere; recenzije ili komentari korisnika; ili kako bi se instalirale određene vrste aplikacija. Povremeno možete dobijati poruke e-pošte u vezi sa vašim nalogom. 

* **Kampanje za proizvod i pravila**: Na nekim od naših veb stranica nalaze se kampanje za određeni proizvod ili pravila. Na primer, možete zahtevati slanje linka putem e-pošte ili SMS-a da biste instalirali Firefox na svom mobilnom uređaju ili možete slati zahteve svojim zakonodavcima po raznim pitanjima koja se tiču interneta. Koristimo usluge treće strane kada je u pitanju upravljanje ovim kampanjama i obrada podataka koje pošaljete.
{: #campaigns }

---------------------------------------

Možemo koristiti kolačiće, prazne GIF-ove, programe za veb analitiku treće strane, podatke o uređaju i IP adrese radi funkcionalnosti i da bismo bolje razumeli interakciju korisnika sa našim proizvodima, uslugama i komunikacijom.
{: #data-tools }

* **Funkcionalnost**: Možemo koristiti podatke poput kolačića, podataka o uređaju i IP adrese da bismo unapredili funkcionalnost određenih proizvoda, usluga i komunikacije. Na primer:
    * Kolačiće koristimo da bismo zapamtili vaša Firefox podešavanja (kao što su jezik i Firefox dodaci) i kako bismo vam preporučili relevantne funkcije i dodatke na osnovu vaših Firefox podešavanja. Pomažu i prilikom prijavljivanja korisnika i potvrde identiteta, tako da možete da zaobiđete unošenje lozinki na određenim sajtovima Mozilla.
    * Koristimo IP adrese da bismo prilagodili komunikaciju prema jeziku i zemlji.
    * Koristimo određene podatke o uređaju, kao što su zemlja, jezik, operater i OEM, kako bismo prilagodili iskustvo vašim navikama.

* **Podaci**: Možemo koristiti i kolačiće, podatke o uređaju i IP adrese, uz čiste GIF-ove, kolačiće i servise treće strane kako bismo razumeli zbirno kako korisnici koriste naše proizvode, usluge, komunikacije, sajtove, onlajn kampanje, isečke, uređaje i druge platforme. Koristimo:
    * Google Analytics, koji stavlja kolačić na vaš uređaj kako bi dobio podatke o tome kako korisnici koriste naše sajtove. To nam pomaže da poboljšamo sadržaj sajtova.
    * Convert.com i ShareProgress, koji stavljaju kolačić na vaš uređaj, kako bi nam pomogli da testiramo varijacije veb sadržaja. To nam pomaže da našim korisnicima ponudimo bolji veb doživljaj.
    * DoubleClick i Flashtalking, pri čemu i jedan i drugi koriste čiste GIF-ove na našoj stranici Firefox za preuzimanje sadržaja. To nam pomaže u merenju svrsishodnosti naših reklamnih kampanja.
    * Yahoo Dot Pixel, koji koristi JavaScript na našoj stranici Firefox za preuzimanje sadržaja. To nam pomaže u merenju svrsishodnosti naših reklamnih kampanja. 
    * HTTP Referral Data, koji može biti uključen uz instalacijski program Firefox, kako bismo saznali sa kog domena ili zahvaljujući kojoj reklamnoj kampanji ste došli na našu stranicu za preuzimanje sadržaja. Taj podatak nam pomaže da utvrdimo svrsishodnost naših reklamnih kampanja i da ih unapredimo.
    * Ostale alate za merenje podataka koje povremeno koristimo, u svrhu testiranja. Na primer, to možemo učiniti kako bismo bolje ocenili novi alat za merenje podataka ili da bismo testirali postojeći skup podataka.

---------------------------------------

Možete kontrolisati pojedinačna podešavanja kolačića, naznačiti drugima svoja željena podešavanja kolačića i odjaviti se od alata za veb analitiku i optimizaciju. 
{: #user-choices }

* **Istorijat kolačića**: U okviru podešavanja pretraživača Firefox, u delu Alati/Opcije/Istorijat privatnosti, možete prihvatiti ili odbiti pojedinačne kolačiće. Imajte na umu da neke funkcije naših proizvoda i usluga možda neće pravilno raditi bez pomoći kolačića.
{: #cookies }

* **Ne pratite**: Mozilla ne prati korisnike na sajtovima trećih strana radi ciljanog oglašavanja. Ako ste podesili svoj pregledač da šalje signal „Ne pratite“ prilikom pristupanja našim sajtovima, Mozilla neće koristiti nijedan alat opisan u odeljku [Podaci](#data-tools).

* **E-pošta**: Naša marketinška saopštenja su fakultativna i možete se odjaviti u dnu poruke e-pošte ili izmenom svojih [željenih podešavanja e-pošte za servis Mozilla](https://www.mozilla.org/newsletter/recovery/).

* **Analitika i optimizacija**: Pratite uputstva u nastavku da biste sprečili prikupljanje podataka o vašim posetama sajtovima Mozilla:
    *  Google: Instalirajte [Dodatak pregledaču za odjavljivanje od servisa Google Analytics](https://tools.google.com/dlpage/gaoptout), koji čuva anonimnost vaših poseta i sprečava slanje podataka servisu Google Analytics. Neke stranice Mozilla.org koriste čiste GIF-ove koji komuniciraju sa servisom DoubleClick kako bismo razumeli svrsishodnost naših reklamnih kampanja; možete kontrolisati personalizovane reklame servisa DoubleClick u Google podešavanjima (od vas će se tražiti da se prijavite na svoj Google nalog).
    *  Convert.com: [Odjavite se na sajtu www.mozilla.org](https://www.mozilla.org/exp/opt-out/).
    *  Yahoo: posetite [Ad Interest Manager](https://aim.yahoo.com/aim/us/en/optout/) za odjavu.
    *  ShareProgress: Možete [uključiti opciju „Ne pratite“ u svom pregledaču](https://support.mozilla.org/kb/how-do-i-turn-do-not-track-feature).

* **Društveni mediji**: Dugmad na sajtovima Mozilla za podelu sadržaja na društvenim mrežama osmišljena su tako da se podaci sa provajderima društvenih medija ne dele dok ne kliknete na dugme.

---------------------------------------

Na nekim sajtovima Mozilla možete da izvršite kupovinu (npr. aplikacija ili opreme) ili da donirate novac. Ove transakcije obrađuje treća strana, a ne Mozilla. 
{: #donations }

* **Obrada plaćanja**: Mozilla ne dobija nikakve finansijske podatke koji se prenose od vas prema trećoj strani radi obrade. Ime treće strane se prikazuje u vreme transakcije.

* **Sprečavanje prevara**: Mozilla je implementirala tehnologiju treće strane, program Invisible reCAPTCHA kompanije Google, koji radi u pozadini na nekim od naših sajtova kako bi identifikovao prevarne radnje. Korišćenje programa Invisible reCAPTCHA je u skladu sa [Pravilima privatnosti](https://www.google.com/intl/en/policies/privacy/) i [Uslovima korišćenja](https://www.google.com/intl/en/policies/terms/) kompanije Google.

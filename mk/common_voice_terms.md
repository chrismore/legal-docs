# Правни одредби за Common Voice 

Во сила од 1 мај 2018 година 
{: datetime="2018-05-01" }

## Критериуми

За да учествувате во нашиот проект за краудсорсинг, мора да имате над 19 години или да имате согласност од вашиот родител или старател, како и негов надзор над вашето учество во нашиот проект за краудсорсинг. Со вашето учество, се согласувате и да се придржувате до [Упатствата за учество во заедницата на Mozilla](https://www.mozilla.org/about/governance/policies/participation/). 

## Придонеси и откажување од права

Ако испраќате пишани текстови или снимки, ја уверувате Mozilla дека сите текстуални содржини сте ги напишале вие и дека сите снимки потекнуваат од вашиот глас. Исто така, ја уверувате Mozilla дека имате право да ги испраќате текстот или снимката за употреба во јавен проект под лиценцата [CC-0](https://creativecommons.org/publicdomain/zero/1.0/) и дека текстот или снимката не ги прекршуваат правата на трети страни. 

Ако ги испратите пишаните текстови или аудиоснимките, исто така се откажувате од сите авторски и сродни права што ги имате врз нив и се согласувате пишаните текстови или аудиоснимките да ги објавите за јавна употреба под лиценца [CC-0](https://creativecommons.org/publicdomain/zero/1.0/). Тоа значи дека се согласувате да се откажете од сите права врз текстот и снимките во светски рамки, согласно законите за авторски права и бази на податоци, вклучително и од моралните и правата на публицитет и сите останати сродни права.

## Комуникации

Ако се претплатите да ги добивате нашите билтени или ако се регистрирате за сметка поврзана со Common Voice, може да добивате е-пораки од нас во врска со вашата сметка (на пример, правни известувања или известувања за приватност и безбедност).

## Општо

Одрекување од одговорност; Oграничување на одговорноста: COMMON VOICE И СИТЕ ОПФАТЕНИ ТЕКСТОВИ И СНИМКИ СЕ ОБЕЗБЕДЕНИ „КАКВИ ШТО СЕ“, БЕЗ НИКАКВИ ДИРЕКТНИ ИЛИ ИНДИРЕКТНИ ГАРАНЦИИ. MOZILLA НЕ ПРЕЗЕМА ОДГОВОРНОСТ ЗА НИКАКВИ ТЕКСТОВИ ИЛИ СНИМКИ ШТО ВИЕ ИЛИ ДРУГ КОРИСНИК ИЛИ ТРЕТА СТРАНА ГИ ОБЈАВУВА ИЛИ ПРЕНЕСУВА СО ПОМОШ НА COMMON VOICE. MOZILLA ИЗРЕЧНО СЕ ОДРЕКУВА ОД СИТЕ ГАРАНЦИИ И СОСТОЈБИ ЗА ПОГОДНОСТА ЗА КУПОПРОДАЖБА, СООДВЕТНОСТА ЗА ОДРЕДЕНА НАМЕНА, КАКО И ЗА НЕПРЕКРШУВАЊЕ, НО И ОД СИТЕ ГАРАНЦИИ ШТО ПРОИЗЛЕГУВААТ ПРИ СКЛУЧУВАЊЕТО ЗДЕЛКИ ИЛИ ТРГУВАЊЕТО.

ДО СТЕПЕНОТ ДОЗВОЛЕН СО ВАЖЕЧКИОТ ЗАКОН, СЕ СОГЛАСУВАТЕ ДА ГИ ОСЛОБОДИТЕ MOZILLA CORPORATION И НЕЈЗИНАТА МАТИЧНА КОМПАНИЈА, ПОДРУЖНИЦИ, ДИРЕКТОРИ, СЛУЖБЕНИЦИ, ВРАБОТЕНИ И ЗАСТАПНИЦИ („СТРАНИТЕ НА MOZILLA“) ОД СЕКАКВА ОДГОВОРНОСТ ЗА ШТЕТА, ЗАГУБА ИЛИ ЗАСТОЈ (ВКЛУЧИТЕЛНО И ЗА ТЕЛЕСНА ПОВРЕДА, СМРТ ИЛИ ИМОТНА ШТЕТА) ПРЕДИЗВИКАНИ ЦЕЛОСНО ИЛИ ДЕЛУМНО, ДИРЕКТНО ИЛИ ИНДИРЕКТНО, ПОРАДИ ВАШЕТО УЧЕСТВО ВО COMMON VOICE.

ОСВЕН КОГА Е ЗАКОНСКИ ПРЕДВИДЕНО, MOZILLA И СТРАНИТЕ НА MOZILLA НЕМА ДА СНОСАТ ОДГОВОРНОСТ ЗА НИКАКВИ ИНДИРЕКТНИ, ПОСЕБНИ, СЛУЧАЈНИ, ПОСЛЕДИЧНИ ИЛИ КАЗНЕНИ ШТЕТИ ШТО ПРОИЗЛЕГУВААТ ОД ИЛИ СЕ НА КАКОВ БИЛО НАЧИН ПОВРЗАНИ СО ОВИЕ ОДРЕДБИ ИЛИ СО КОРИСТЕЊЕТО ИЛИ НЕМОЖНОСТА ЗА КОРИСТЕЊЕ НА COMMON VOICE, ВКЛУЧИТЕЛНО, НО БЕЗ ОГРАНИЧУВАЊЕ НА, ДИРЕКТНИ И ИНДИРЕКТНИ ШТЕТИ ЗА ЗАГУБА НА ДОБРА ВОЛЈА, ЗАСТОЈ НА РАБОТАТА, ЗАГУБА НА ПРОФИТ, ЗАГУБА НА ПОДАТОЦИ И КОМПЈУТЕРСКИ ДЕФЕКТ ИЛИ НЕИСПРАВНОСТ, ДУРИ И АКО БИЛЕ ИЗВЕСТЕНИ ЗА МОЖНОСТА ЗА ТАКВИ ШТЕТИ И БЕЗ ОГЛЕД НА ТЕОРИЈАТА (ДОГОВОР, ГРАЃАНСКИ ДЕЛИКТ ИЛИ ДРУГО) ВРЗ КОИ СЕ ЗАСНОВА ТАКВОТО ПОБАРУВАЊЕ. КОЛЕКТИВНАТА ОДГОВОРНОСТ НА MOZILLA И СТРАНИТЕ НА MOZILLA СОГЛАСНО ОВОЈ ДОГОВОР НЕМА ДА НАДМИНЕ 500 $ (ПЕТСТОТИНИ ДОЛАРИ). НЕКОИ ЈУРИЗДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА СЛУЧАЈНИ, ПОСЛЕДИЧНИ ИЛИ ПОСЕБНИ ШТЕТИ, ТАКА ШТО ОВА ИСКЛУЧУВАЊЕ ИЛИ ОГРАНИЧУВАЊЕ МОЖЕ ДА НЕ ВАЖИ ЗА ВАС.

## Ажурирања 

Mozilla може повремено да ги ажурира овие „Одредби“ за да се осврне на нова функција на Common Voice или за да појасни некоја од одредбите. Ажурираните „Одредби“ ќе бидат објавени на интернет. Ако станува збор за значителни измени, ќе објавиме известување за измените преку вообичаените средства на Mozilla за такви известувања, како што се објави на блогови и форуми. Ако и по датумот на влегување во сила на таквите измени продолжувате со користење на Common Voice, тоа значи дека ги прифаќате измените. За да ви овозможиме подобра прегледност, датумот на влегување во сила го поставуваме во горниот дел на страницата.

## Прекинување 

Може да го прекинеме вашиот пристап до Common Voice во секое време и од која било причина, а за тоа ќе ве известиме на адресата на е-пошта поврзана со вашата сметка или пак, следниот пат кога ќе се обидете да пристапите до Common Voice. Без оглед на прекинувањето на пристапот, сите снимки што сте ги испратиле до Mozilla ќе останат јавно достапни.

## Меродавно право

Овие „Правни одредби“ го сочинуваат целосниот договор меѓу вас и Mozilla во однос на Common Voice и се регулирани со законите на државата Калифорнија, САД.

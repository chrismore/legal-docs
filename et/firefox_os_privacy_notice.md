# Firefox OS-i privaatsusavaldus

26\. august 2015
{: datetime="2015-08-26" }

Mozilla peab teie privaatsust oluliseks. Kui Firefox OS saadab meile andmeid, määrab [Mozilla privaatsuspoliitika](https://www.mozilla.org/privacy/) selle, kuidas me neid andmeid käitleme.

## Mida peaksite teadma

Firefox OS võtab tootefunktsioonide pakkumiseks meiega ja teistega ühendust.
{: #location-services }

* Värskendused Firefox OS võtab enda ajakohastamiseks automaatselt ühendust teenusega, mida käitab teie seadme tootja või mida käitatakse teie seadme tootja nimel. Lisaks otsib Firefox OS automaatselt värskendusi installitud rakenduste jaoks, saates päringu Firefox Marketplace'ile või mujalt installitud rakenduste korral vastava rakenduse arendaja teenustele.
* Asukoht Kui lülitate sisse asukohateenused, võib Firefox OS kasutada teie asukoha hindamiseks mitut andmepunkti ja teenusepakkujat (sh GPS, AGPS ja muud geograafiliste asukohtadega seotud teenusepakkujad). Asukohateenused saate keelata oma seadme Firefox OS-i rakenduses „Settings” (Seaded). [Lisateave AGPS-i teenusepakkuja tingimuste kohta](https://wiki.mozilla.org/Firefox_OS/AGPS_service_provider_terms).
* Esmakordne aktiveerimine Firefox OS-i seadme esmakordsel aktiveerimisel saadab Firefox OS Mozillale ühekordse andmepingi (s.t.andmed, mis on seotud seadmekohase teabega, nt tarkvaraväljaande versioon, partneri ID, riik ja ekraani suurus), mis aitab Mozillal kindlaks teha, kas meie kasutajatel ja partneritel on vaja turbevärskendusi või kriitilisi parandusi, ja määratleda rakenduste arendajate jaoks nõuded, mis võimaldavad neil kasutajatele paremaid rakendusi luua, ning aitab Mozillal teha turuanalüüsi (nt tuvastada, mitu seadet on aktiveeritud). [Lisateave](https://wiki.mozilla.org/Firefox_OS/Metrics/activationping)
* Rakenduse kasutamine Firefox Marketplace'i sisu hõlpsamaks tuvastamiseks saadab Firefox OS Mozillale rakenduse kohta kasutusteavet (nt aktiivne kasutusaeg, avamiste/sulgemiste/krahhide arv, Firefox OS-i seadmetest desinstallitud rakenduste loend). Rakenduste kasutamise teabe jagamise saate keelata oma seadme Firefox OS-i rakenduses „Settings” (Seaded). [Lisateave](https://wiki.mozilla.org/FirefoxOS/Metrics/App_Usage)
* Otsimootorite pakkujate teave Otsingu tõhustamiseks Firefox OS-i seadmetes saadab Firefox OS Mozillale teavet selle kohta, millised otsimootorid andsid seadmes otsingutulemusi. Otsimootorite otsingutulemuste teabe jagamise saate keelata oma seadme Firefox OS-i rakenduses „Settings” (Seaded). [Lisateave](https://wiki.mozilla.org/FirefoxOS/Metrics/App_Usage)

---------------------------------------

Nagu enamiku mobiilsideseadmeid, on ka teie kasutatava seadme loonud mitu osapoolt. See avaldus käsitleb ainult seda, kuidas käitleb Mozilla teie andmeid Mozilla volitatud Firefox OS-i ametlike versioonide korral.
{: #external-parties }

* Kui kasutate mõnda rakendust, mille pole loonud Mozilla, kehtib selle looja privaatsuspoliitika.
* Firefox OS võimaldab teil kasutada mitmesuguseid integreeritud kolmanda osapoole teenuseid (nt meili- või suhtlusvõrguteenuse pakkujad). Nende teenuste kasutamise kohta kehtib vastavate teenuste privaatsuspoliitika.

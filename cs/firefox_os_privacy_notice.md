# Prohlášení o ochraně osobních údajů ve Firefox OS

26\. srpna 2015
{: datetime="2015-08-26" }

Společnosti Mozilla záleží na vašem soukromí. Když nám Firefox OS odesílá informace, naše [Zásady ochrany osobních údajů společnosti Mozilla](https://www.mozilla.org/privacy/) popisují, jak s těmito informacemi budeme nakládat.

## Co byste měli vědět

Operační systém Firefox OS se připojuje k nám a jiným společnostem za účelem poskytování funkcí daného produktu.
{: #location-services }

* Aktualizace: Za účelem vlastní aktualizace se Firefox OS automaticky připojuje ke službě provozované výrobcem vašeho zařízení nebo jeho jménem. Firefox OS také automaticky vyhledává aktualizace nainstalovaných aplikací odesláním požadavku obchodu Firefox Marketplace nebo, pokud máte nainstalovánu aplikaci odjinud, službám vývojáře této aplikace.
* Poloha: Když zapnete služby zjišťování polohy, Firefox OS může za pomocí sady datových bodů a entit odhadnout vaši polohu. K tomu může využít GPS, AGPS a další poskytovatele geolokačních služeb. Lokalizační služby můžete zakázat v aplikaci s nastavením systému Firefox OS na svém zařízení. [Podrobnější informace o Podmínkách poskytovatele služeb AGPS](https://wiki.mozilla.org/Firefox_OS/AGPS_service_provider_terms).
* První aktivace: Při úvodní aktivaci vašeho zařízení Firefox OS zašle Firefox OS zašle společnosti Mozilla jednorázové datové volání (např. data týkající se specifických informací o zařízení, jako je verze vydání softwaru, ID partnera, země a velikost obrazovky), což společnosti Mozilla umožní stanovit, zda se vyžadují bezpečnostní aktualizace a klíčové opravy pro naše uživatele a partnery, rozhodnout o požadavcích na vývojáře aplikací, aby mohli vytvářet lepší aplikace pro naše uživatele, a pomůže společnosti Mozilla s analýzou trhu (např. stanovením počtu aktivovaných zařízení). [Podrobnější informace](https://wiki.mozilla.org/Firefox_OS/Metrics/activationping)
* Používání aplikace: Pro zlepšení vyhledávání obsahu na Firefox Marketplace, Firefox OS zasílá společnosti Mozilla „Informace o využití aplikace” (např. o době aktivního používání, počtu otevření/zavření/pádů, seznam odinstalovaných aplikací na zařízeních Firefox OS). Sdílení Informací o využití aplikace můžete deaktivovat v aplikaci „Nastavení” Firefox OS vašeho zařízení. [Podrobnější informace](https://wiki.mozilla.org/FirefoxOS/Metrics/App_Usage)
* Informace poskytovatele vyhledávače: Na zlepšení vyhledávání v zařízeních Firefox OS, Firefox OS zasílá společnosti Mozilla informace o tom, který vyhledávač poskytl zařízení výsledky vyhledávání. Sdílení výsledků vyhledávání vyhledávače můžete deaktivovat v aplikaci „Nastavení” Firefox OS vašeho zařízení. [Podrobnější informace](https://wiki.mozilla.org/FirefoxOS/Metrics/App_Usage)

---------------------------------------

Zařízení, které používáte, je – jak je to u většiny mobilních zařízení běžné – dílem více výrobců. Toto prohlášení se vztahuje pouze na to, jak společnost Mozilla nakládá s vašimi údaji v oficiálních verzích systému Firefox OS autorizovaných touto společností.
{: #external-parties }

* Pokud vaše aplikace pocházejí od někoho jiného, než je Mozilla, budou se na vás vztahovat zásady ochrany osobních údajů tohoto výrobce.
* Firefox OS vám umožňuje používat různé integrované služby třetích stran, např. poskytovatelů e-mailových služeb nebo sociálních sítí. Na vaše používání těchto služeb se budou vztahovat zásady ochrany osobních údajů těchto služeb.

# Firefox OS paziņojums par konfidencialitāti

2015\. gada 26\. augusts
{: datetime="2015-08-26" }

Mozilla rūpējas par jūsu konfidencialitātes ievērošanu. Mūsu [Mozilla konfidencialitātes politikā] (https://www.mozilla.org/privacy/) ir izklāstīts, kā mēs apstrādājam no Firefox OS saņemto informāciju.

## Kas jums jāzina

Firefox OS sazinās ar mums un citām personām, lai nodrošinātu produktu funkcijas.
{: #location-services }

* Atjauninājumi. Lai Firefox OS varētu nodrošināt savas jaunākās versijas izmantošanu, tā automātiski izveido savienojumu ar pakalpojumu, kura darbību nodrošina jūsu ierīces ražotājs vai kāda cita persona šī ražotāja vārdā. Tāpat Firefox OS automātiski meklē instalēto lietotņu atjauninājumus, nosūtot pieprasījumu tīmekļa lietotņu atklāšanas portālam. Ja lietotni esat instalējis no citas atrašanās vietas, pieprasījums tiek nosūtīts pakalpojumiem, ko nodrošina šīs lietotnes izstrādātājs.
* Atrašanās vieta. Ja esat ieslēdzis atrašanās vietas pakalpojumus, Firefox OS, lai noteiktu jūsu atrašanās vietu, var izmantot vairākus datu punktus un personas, tostarp GPS, AGPS un citus ģeogrāfiskās atrašanās vietas pakalpojumu sniedzējus. Atrašanās vietas pakalpojumus varat atspējot savas ierīces Firefox OS lietotnē “Iestatījumi”. [Uzziniet vairāk par AGPS pakalpojumu sniedzēju noteikumiem](https://wiki.mozilla.org/Firefox_OS/AGPS_service_provider_terms).
* Sākotnējā aktivizācija. Pēc jūsu Firefox OS ierīces sākotnējās aktivizācijas Firefox OS nosūta korporācijai Mozilla vienreizēju datu ehotestu (piemēram, datus, kas saistīti ar specifisku informāciju par ierīci: programmatūras laidiena versiju, partnera ID, valsti un ekrāna lielumu). Šī informācija palīdz korporācijai Mozilla noteikt, vai mūsu lietotājiem un partneriem ir nepieciešami drošības atjauninājumi un kritiski labojumi, kā arī palīdz noteikt prasības lietotņu izstrādātājiem, lai viņi varētu radīt lietotājiem piemērotākas lietotnes. Vēl šī informācija palīdz korporācijai Mozilla veikt tirgus analīzi (piemēram, noteikt to, cik ierīču tika aktivizētas). [Uzziniet vairāk](https://wiki.mozilla.org/Firefox_OS/Metrics/activationping)
* Lietotnes izmantošana. Lai tīmekļa lietotņu atklāšanas portālā uzlabotu satura atklāšanu, Firefox OS nosūta korporācijai Mozilla informāciju par lietotnes izmantošanu (piemēram, aktīvās izmantošanas laiku, atvēršanas/aizvēršanas/avārijas gadījumu skaitu, neinstalēto lietotņu sarakstu Firefox OS ierīcēs). Lietotnes izmantošanas informācijas nosūtīšanu varat atspējot savas ierīces Firefox OS lietotnē “Iestatījumi”. [Uzziniet vairāk](https://wiki.mozilla.org/FirefoxOS/Metrics/App_Usage)
* Meklētājprogrammu nodrošinātāju informācija. Lai uzlabotu meklēšanu Firefox OS ierīcēs, Firefox OS nosūta korporācijai Mozilla informāciju par to, kura meklētājprogramma nodrošināja ierīcei meklēšanas rezultātus. Meklētājprogrammu meklēšanas rezultātu informācijas nosūtīšanu varat atspējot savas ierīces Firefox OS lietotnē “Iestatījumi”. [Uzziniet vairāk](https://wiki.mozilla.org/FirefoxOS/Metrics/App_Usage)

---------------------------------------

Tāpat kā lielākajā daļā ierīču, arī jūsu izmantotās ierīces darbības nodrošināšanā piedalās vairākas puses. Šis paziņojums attiecas tikai uz to, kā Mozilla rīkojas ar jūsu informāciju Mozilla autorizētajās Firefox OS oficiālajās versijās.
{: #external-parties }

* Ja izmantojat lietotnes, kuru izstrādātājs ir cita persona (nevis Mozilla), uz tām attiecas konkrēto lietotņu konfidencialitātes politikas.
* Firefox OS ļauj jums izmantot vairākus integrētus trešo pušu pakalpojumus, piemēram, e-pasta vai sociālo pakalpojumu sniedzēju. Uz šo pakalpojumu izmantošanu attiecas konkrēto pakalpojumu konfidencialitātes politika.

# Mozilla konfidencialitātes politika

2014\. gada 15\. aprīlis
{: datetime="2014-04-15" }

Jūsu konfidencialitāte ir svarīgs faktors, un Mozilla (proti, mēs) to ņem vērā visu savu produktu un pakalpojumu izstrādē. Esam apņēmušies rīkoties pārskatāmi un atklāti. Šajā Mozilla konfidencialitātes politikā ir vispārīgi izskaidrots, kā mēs iegūstam informāciju par jums un kā mēs ar šo informāciju rīkojamies pēc tās saņemšanas. Vairāk informācijas par katru no mūsu produktiem un pakalpojumiem varat izlasīt mūsu produktu konfidencialitātes paziņojumos un bieži uzdoto jautājumu sadaļā. 

## Ko mēs saprotam ar vārdiem “personas informācija”?

Ar vārdiem “personas informācija” mēs saprotam jūs identificējošu informāciju, piemēram, jūsu vārdu un uzvārdu vai e-pasta adresi.

Pārējā informācija, kas neattiecas uz iepriekš minēto, ir “informācija, kas nav personas informācija”.

Ja mēs jūsu personas informāciju glabājam kopā ar informāciju, kas nav personas informācija, mēs šo kombināciju uzskatām par personas informāciju. Ja no datu kopas izņemam visu personas informāciju, atlikusī informācija ir informācija, kas nav personas informācija.

## Kā mēs iegūstam jūsu informāciju?

Mēs jūsu informāciju iegūstam šādos gadījumos:

* jūs mums to iesniedzat tieši (piemēram, izvēlaties nosūtīt mums avārijas ziņojumus);
* mēs to apkopojam automātiski, izmantojot mūsu produktus un pakalpojumus (piemēram, kad jūsu Firefox pārlūkprogramma sazinās ar mums, lai meklētu atjauninājumus);
* kāds cits mums sniedz informāciju par jums (piemēram, kad Thunderbird sadarbojas ar jūsu e-pasta pakalpojumu sniedzējiem, lai iestatītu jūsu kontu);
* ja mēs mēģinām jūs labāk iepazīt, ņemot vērā informāciju, ko esat mums iesniedzis (piemēram, kad izmantojam jūsu IP adresi, lai pielāgotu valodu dažiem mūsu pakalpojumiem).

## Ko mēs darām ar jūsu informāciju, kas ir mūsu rīcībā?

Kad jūs mums iesniedzat informāciju, mēs to izmantojam tādos veidos, kādus esat mums atļāvis. Parasti mēs izmantojam jūsu informāciju, lai nodrošinātu un uzlabotu jums paredzētos produktus un pakalpojumus.

## Kādos gadījumos mēs nododam jūsu informāciju citiem?

* Ja esam jums palūguši atļauju dalīties ar to un esam šo atļauju saņēmuši.
* Lai apstrādātu datus vai nodrošinātu jums produktus un pakalpojumus, bet šādi rīkojamies tikai tad, ja personas, kas saņem jūsu informāciju, ir uzņēmušās līgumiskas saistības rīkoties ar datiem Mozilla apstiprinātos veidos.
* Ja mēs izpildām savu [apņemšanos darboties atklāti](https://www.mozilla.org/about/manifesto/). Dažreiz mēs atklājam informāciju, lai uzlabotu savus produktus un sekmētu atklāta tīmekļa attīstību, tomēr šādos gadījumos mēs noņemam jūsu personas informāciju un mēģinām to izpaust tā, lai pēc iespējas samazinātu jūsu atpazīšanas risku.
* Atbilstoši likuma prasībām. Ikreiz, kad no kādas valsts iestādes vai saistībā ar tiesvedības procesu saņemam pieprasījumus par jums, mēs rīkojamies saskaņā ar likumu. Ja mēs saņemsim pieprasījumu nodot jūsu personas informāciju, mēs jums par to paziņosim, izņemot gadījumus, kad šādi rīkoties ir aizliegts ar likumu. Saņemot šādus pieprasījumus, mēs izpaužam jūsu personas informāciju tikai tad, ja esam labticīgi pārliecināti, ka tā tiek pieprasīta saskaņā ar likumu. Neviena šīs politikas satura daļa nav paredzēta, lai ierobežotu tiesisko aizsardzību vai iebildumus, kādi jums varētu rasties saistībā ar kādas trešās puses pieprasījumu izpaust jūsu informāciju.
* Ja mēs uzskatām, ka šāda rīcība ir nepieciešama, lai novērstu kaitējumu jums vai kādai citai personai. Šāda iemesla dēļ mēs jūsu informāciju nododam tikai tad, ja esam labticīgi pārliecināti, ka šāda rīcība ir pamatoti nepieciešama, lai aizsargātu jūsu, citu mūsu lietotāju, korporācijas Mozilla vai sabiedrības tiesības, īpašumu vai drošību.
* Ja tiek mainīta mūsu organizācijas struktūra vai statuss (mūsu korporācija tiek pārstrukturēta, iegādāta vai ir ierosināts tās bankrots), mēs varam nodot jūsu informāciju kādam tiesību pārņēmējam vai filiālei.

## Kā mēs glabājam un aizsargājam jūsu personas informāciju?

Mēs esam apņēmušies pēc jūsu personas informācijas iegūšanas to aizsargāt. Mēs īstenojam fiziskus, biznesa un tehniskus drošības pasākumus. Ja, neskatoties uz mūsu pūliņiem, konstatēsim drošības pārkāpumu, mēs jums par to paziņosim, lai jūs varētu veikt atbilstošus aizsardzības pasākumus.

Mēs arī nevēlamies glabāt jūsu personas informāciju ilgāk, nekā nepieciešams, tāpēc glabājam to tikai tik ilgi, cik tā ir vajadzīga informācijas iegūšanas mērķa izpildei. Kad mums tā vairs nav nepieciešama, mēs šo informāciju iznīcinām, ja vien ilgāku glabāšanu nepieprasa likums.

## Kas vēl jums būtu jāzina?

Mēs pārstāvam globālu organizāciju, un mūsu datori ir izvietoti vairākās dažādās vietās visā pasaulē. Mēs arī sadarbojamies ar pakalpojumu sniedzējiem, un arī viņu datori var būt izvietoti dažādās valstīs. Tas nozīmē, ka jūsu informācija var tikt nosūtīta uz kādu no šiem datoriem citās valstīs, un datu aizsardzības regulējuma līmenis šajās valstīs var atšķirties no tā, kas ir spēkā jūsu valstī. Sniedzot mums informāciju, jūs piekrītat šim informācijas pārsūtīšanas aspektam. Neatkarīgi no tā, kurā valstī atrodas jūsu informācija, mēs nodrošinām atbilstību piemērojamajiem tiesību aktiem un arī apņemamies izpildīt saistības, ko esam norādījuši šajā konfidencialitātes politikā.

Ja vēl neesat sasniedzis 13 gadu vecumu, mēs nevēlamies ievākt jūsu personas informāciju, un jūs nedrīkstat mums to sniegt. Ja esat viens no vecākiem un uzskatāt, ka jūsu bērns, kas jaunāks par 13 gadiem, ir sniedzis mums savu personas informāciju, [sazinieties ar mums](https://www.mozilla.org/privacy/#contact), lai jūsu bērna informācija tiktu noņemta.

## Kas notiek, ja mēs mainām šo konfidencialitātes politiku vai kādu no mūsu konfidencialitātes paziņojumiem?

Iespējams, mums vajadzēs mainīt šo politiku un mūsu paziņojumus.  Atjauninājumi tiks publicēti tiešsaistē. Būtisku izmaiņu gadījumā mēs par šo atjauninājumu paziņosim parastajos Mozilla kanālos, kas paredzēti šādiem paziņojumiem, piemēram, emuāra ziņās un forumos. Ja pēc šo izmaiņu spēkā stāšanās datuma jūs turpināsit izmantot kādu produktu vai pakalpojumu, tiks uzskatīts, ka esat akceptējis šīs izmaiņas. Lai jūs varētu informāciju ērtāk pārskatīt, lapas augšdaļā būs norādīts spēkā stāšanās datums

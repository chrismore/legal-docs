# Firefox OS Gizlilik Politikası

26 Ağustos 2015
{: datetime="2015-08-26" }

Gizliliğiniz, Mozilla için önemlidir. [Mozilla Gizlilik Politikamız](https://www.mozilla.org/privacy/), Firefox OS bize bilgi gönderdiğinde bu bilgilere nasıl muamele edeceğimizi açıklamaktadır.

## Bilmeniz gerekenler

Firefox OS, ürün özelliklerini sağlamak amacıyla bizimle ve diğer kişilerle bağlantı kurmaktadır.
{: #location-services }

* Güncellemeler: Firefox OS, güncelliğini korumak adına cihazınızın üreticisi tarafından ya da cihazınızın üreticisi adına yönetilen bir hizmete otomatik olarak bağlanır. Firefox OS ayrıca Firefox Pazaryeri'ne talep göndererek yüklenen uygulamalarla ilgili güncellemeleri kontrol eder veya uygulamayı başka bir konumdan indirdiyseniz, o uygulamanın geliştirici hizmetlerini kontrol eder.
* Yer: Konum hizmetini açık duruma getirdiğinizde Firefox OS, konumunuzu tahmin etmek için GPS, AGPS ve diğer coğrafi konum hizmet sağlayıcıları gibi  çeşitli veri noktalarını ve kuruluşlarını kullanabilir. Cihazınızda Firefox OS "Ayarlar" uygulamasında konum hizmetlerini devre dışı bırakabilirsiniz. [AGPS Hizmet Sağlayıcı Şartları ile ilgili ayrıntılı bilgi edinin](https://wiki.mozilla.org/Firefox_OS/AGPS_service_provider_terms).
* İlk Etkinleştirme: Firefox OS cihazınızı ilk kez etkinleştirmeniz üzerine Firefox OS, Mozilla'ya tek kullanımlık bir veri ping'i (İnternet paketi araştırıcısı) gönderir (örn: yazılım yayın sürümü, ortak kimliği, ülke ve ekran boyutu gibi cihaza özgü bilgilerle ilgili veriler). Bu ping, kullanıcılarımız ve ortaklarımız için güvenlik güncellemelerinin ve kritik onarımların gerekip gerekmediğini belirlemede, uygulama geliştiricilerin kullanıcılarımız için daha iyi uygulamalar geliştirmesi adına ihtiyaçlarını belirlemede ve pazar analizi konusunda (örn: kaç cihazın etkinleştirildiğinin belirlenmesi) Mozilla'ya yardımcı olur. [Ayrıntılı bilgi edinin](https://wiki.mozilla.org/Firefox_OS/Metrics/activationping)
* Uygulama Kullanımı: Firefox OS, Firefox Pazaryeri'nde içeriklerin daha kolay bir şekilde keşfedilmesini sağlamak adına "Uygulama Kullanım Bilgilerini" (örn: etkin kullanım süresi, açma/kapama/kilitlenme sayıları, Firefox OS cihazlarına yüklenmemiş olan uygulamaların listesi) Mozilla'ya gönderir. Cihazınızda Firefox OS "Ayarlar" uygulamasında konum Uygulama Kullanım Bilgilerinin paylaşımını devre dışı bırakabilirsiniz. [Ayrıntılı bilgi edinin](https://wiki.mozilla.org/FirefoxOS/Metrics/App_Usage)
* Arama Motoru Sağlayıcı Bilgileri: Firefox OS, Firefox OS cihazlarında arama yapmayı daha iyi bir hale getirmek adına cihaza gelen sonuçların hangi arama motorundan sağlandığı konusunda Mozilla'ya bilgi gönderir. Cihazınızda Firefox OS "Ayarlar" uygulamasında arama motoru arama sonucu bilgilerinin paylaşılmasını devre dışı bırakabilirsiniz. [Ayrıntılı bilgi edinin](https://wiki.mozilla.org/FirefoxOS/Metrics/App_Usage)

---------------------------------------

Kullanmakta olduğunuz cihaz, birçok mobil cihazda olduğu gibi birden çok tarafça oluşturulmuştur. Bu bildirim, sadece Mozilla tarafından yetkilendirilen Firefox OS resmi sürümleri için bilgilerinizin Mozilla tarafından nasıl muamele gördüğüne ilişkindir.
{: #external-parties }

* Mozilla dışında bir tarafça geliştirilmiş uygulamaları kullanıyorsanız, söz konusu tarafların gizlilik ilkeleri geçerli olacaktır.
* Firefox OS, e-posta ya da sosyal sağlayıcınız gibi tümleşik çeşitli üçüncü taraf uygulamalarını kullanmanıza izin verir. Bu hizmetleri kullanımınız için bu hizmetlere yönelik gizlilik politikası geçerli olacaktır.

# Web Siteleri, İletişimler ve Çerezler ile İlgili Gizlilik Bildirimi

15 Mart 2019
{: datetime="2019-03-15" }

Gizliliğiniz bizim için önemli. Mozilla olarak sizinle ilgili bilgi topladığımızda, bu bilgileri nasıl kullandığımız [Mozilla Gizlilik Politikamızda](https://www.mozilla.org/privacy/) açıklanmaktadır.

Bu gizlilik ilkesi; Mozilla tarafından işletilen ve mozillians.org, mozilla.org, firefox.com ve webmaker.org gibi birçok alan adını da içeren web siteleri ve mobil uygulamalar için geçerlidir. Bu listeye şu alan adları da dahildir: bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org ve wiki.mozilla.org.

## Bilmeniz gerekenler

İş, stajyerlik veya burs başvurusu yapmanız, Mozilla topluluğu üyesi olarak gönüllü olmanız, kullanıcı geri bildirimi veya talebi göndermeniz, hesap açmanız veya bir ürün ya da politika kampanyasına katılmanız durumunda; bizimle sosyal medya platformlarında kurduğunuz etkileşimler doğrultusunda sizden kişisel bilgiler alabiliriz. 
{: #personal-info }

* **Sosyal Medya**: Twitter ve Facebook gibi sosyal medya hesaplarımızla etkileşim kurmanız durumunda, hakkınızdaki kişisel bilgileri alabiliriz. Bu ağları kullandığınızda gizlilik politikaları uygulanır ve bunları okumanız önerilir.

* **İş, Stajyerlik ve Burs Başvuru Sahipleri**: Mozilla’ya iş, stajyerlik ya da burs için başvuran adayların, bize bir ad, sokak adresi, telefon numarası, e-posta adresi ve özgeçmiş sunmaları gerekir. Bu bilgiler, başvuruları işlemek ve değerlendirmek, ayrıca başvuru sahipleriyle fırsatlar konusunda iletişime geçmek için kullanılır. İş başvurularında yardımcı olması için, üçüncü taraf bir sağlayıcı ile çalışıyoruz. Üçüncü taraf sağlayıcılarla aramızdaki veri uygulamaları hakkında daha fazla bilgi için [Mozilla Gizlilik Politikamızı](https://www.mozilla.org/privacy/) inceleyin.

* **Katkıda Bulunanlar**: Bir topluluk katılımcısı olarak Mozilla için gönüllü olmak, Mozilla ve diğer topluluk üyelerinin katkınızla ilgili olarak sizinle iletişime geçmesini ve çabalarınızı onaylamasını gerektirebilir. Bugzilla, Mozilla Reps veya kod tabanımıza katkıda bulunursanız, e-posta adresiniz ve muhtemelen adınız tüm internet kullanıcılarının kullanımına açık olacaktır. Mozillians.org üzerinde bir profil oluşturursanız, Mozilla çalışanları ve Mozilla’ya katkıda bulunanlar tarafından erişilebilir olacaktır. Profil verilerinizi [Profil Ayarları](https://mozillians.org/user/edit)’ndan düzenleyebilirsiniz. Mozilla topluluğunda toplanmış verileri görsel olarak paylaşmak için, zaman zaman panolardaki Bugzilla gibi kaynaklardan katkıda bulunanların bilgileri kullanılır. Örnek olarak <https://wiki.mozilla.org/Contribute/Dashboards> verilebilir. Mümkünse, halka açık görüntülenen iletişim bilgilerini en az düzeye indirmeye çalışırız.

* **Kullanıcı Geri Bildirimi**: Ürün içi deneyimiyle, e-posta, Bugzilla, IRC, sosyal medya hesabı, Aramıza Katılın sayfamız gibi kanallarla veya Öğrenci Elçileri gibi bir grup aracılığıyla, [input.mozilla.org](https://input.mozilla.org/) gibi web sayfalarındaki ürünlerimiz ve hizmetlerimiz hakkında bize geri bildirimde bulunabilirsiniz. Yorumlarınız halka açık olabileceğinden, lütfen bu forumlarda paylaşmayı seçtiğiniz kişisel bilgileri en aza indirin.

* **Hesaplar**: Marketplace, AMO, MDN ve Webmaker gibi bazı web siteleri; geliştirici içeriğini, kullanıcı değerlendirmelerini veya yorumları göndermek için hesap oluşturmayı gerektirir veya belirli uygulamaları yüklemeyi gerektirir. Hesabınızla bağlantılı olarak düzenli e-postalar alabilirsiniz. 

* **Ürün ve Politika Kampanyaları**: Web sayfalarımızdan bazıları, ürün veya politika kampanyalarına ev sahipliği yapıyor. Örneğin, mobil cihazınıza Firefox kurmak için e-posta veya SMS yoluyla bir bağlantı talep edebilir veya yasa koyucularınıza internet konularında talepte bulunabilirsiniz. Bu kampanyaları yönetmek ve göndermeyi seçtiğiniz verileri kullanmak için üçüncü tarafları kullanıyoruz.
{: #campaigns }

---------------------------------------

İşlevsellik elde etmek ve kullanıcıların ürünlerimiz, hizmetlerimiz ve iletişimimizle olan etkileşimini daha iyi anlamak için çerezleri, web işaretçilerini, üçüncü taraf web analizlerini, cihaz bilgilerini ve IP adreslerini kullanabiliriz.
{: #data-tools }

* **İşlevsellik**: Belirli ürünlerin, hizmetlerin ve iletişimlerin işlevselliğini artırmak için çerezler, cihaz bilgileri ve IP adresleri gibi bilgileri kullanabiliriz. Örneğin:
    * Firefox ayarlarınız hakkındaki bilgileri (dil tercihi ve Firefox eklentileri gibi) hatırlamak ve böylelikle Firefox ayarlarınıza göre size ilgili özellikleri ve Eklentileri önerebilmek için çerez kullanırız. Bunlar ayrıca kullanıcıların oturum açmasına ve kimliklerinin doğrulanmasına yardımcı olarak, şifrelerinizi belirli Mozilla web sitelerine girme adımını atlamanıza yardımcı olur.
    * İletişimleri dile ve ülkeye göre özelleştirmek için IP adreslerini kullanıyoruz.
    * Deneyiminizi kişiselleştirmek için ülke, dil, operatör ve OEM gibi bazı cihaz bilgilerini kullanıyoruz.

* **Ölçümler**: Ayrıca, kullanıcıların ürünlerimiz, hizmetlerimiz, iletişimlerimiz, web siteleri, çevrimiçi kampanyalar, snippet’ler, cihazlar ve diğer platformlarla nasıl etkileşimde bulunduğunu anlamak için çerezler, cihaz bilgileri ve IP adreslerinin yanı sıra web işaretçilerini, çerezleri ve üçüncü taraf hizmetlerini kullanabiliriz. Şu hizmetleri kullanıyoruz:
    * Google Analytics: Bu hizmet, kullanıcıların web sitelerimizle nasıl etkileşim kurduğuna dair ölçümler elde etmek için cihazınıza bir çerez yerleştirir. Bu işlem, site içeriğini geliştirmemize yardımcı olur.
    * Convert.com ve ShareProgress: Web içeriğinin varyasyonlarını test etmemize yardımcı olmak için cihazınıza bir çerez yerleştirir. Bu işlem, kullanıcılara daha iyi web deneyimleri sunmamıza yardımcı olur.
    * DoubleClick ve Flashtalking: Her ikisi de Firefox indirme sayfamızda web işaretçisi kullanır. Bu işlem, reklam kampanyalarımızın etkinliğini ölçmemize yardımcı olur.
    * Yahoo Dot Pixel: Firefox indirme sayfamızda JavaScript kullanır. Bu işlem, reklam kampanyalarımızın etkinliğini ölçmemize yardımcı olur. 
    * HTTP Yönlendirme Verileri: Sizi indirme sayfamıza yönlendiren web sitesinin alan adını veya reklam kampanyasını anlamak için Firefox’un yükleyicisine dahil edilebilir. Bu bilgiler, reklam kampanyalarımızın etkinliğini anlamamıza ve geliştirmemize yardımcı olur.
    * Zaman zaman deneysel olarak başka ölçüm araçları da kullanılır. Örneğin, yeni bir ölçüm aracını değerlendirmek veya mevcut ölçüm koleksiyonunu test etmek için kullanılabilir.

---------------------------------------

Bireysel çerez tercihlerini kontrol edebilir, çerez tercihlerinizi başkalarına bildirebilir, web analizlerinden ve optimizasyon araçlarından vazgeçebilirsiniz. 
{: #user-choices }

* **Çerez Geçmişi**: Çerezleri tek tek Firefox tercihlerinizde Araçlar/Seçenekler/Gizlilik geçmişi bölümünde kabul edebilir veya reddedebilirsiniz. Ürün ve hizmetlerimizin bazı özelliklerinin çerez yardımı olmadan düzgün çalışmayabileceğini unutmayın.
{: #cookies }

* **Do Not Track**: Mozilla, hedefli reklamcılık sağlamak için üçüncü taraf web sitelerinde kullanıcıları izlemez. Tarayıcınızı web sitelerimize erişirken “Do Not Track” sinyali gönderecek şekilde yapılandırdıysanız, Mozilla [Ölçüm](#data-tools) bölümünde belirtilen araçlardan hiçbirini kullanmaz.

* **E-posta**: Pazarlama iletişimlerimizi almak isteğe bağlıdır; e-postanın altbilgisinde sunulan bağlantıyı kullanarak veya [Mozilla e-posta tercihlerinizi](https://www.mozilla.org/newsletter/recovery/) güncelleyerek aboneliğinizi iptal edebilirsiniz.

* **Analizler ve Optimizasyon**: Mozilla web sitelerine yaptığınız ziyaretlerle ilgili veri toplanmasını önlemek için aşağıdaki talimatları izleyin:
    *  Google: Ziyaretlerinizin anonim kalmasını sağlayan ve Google Analytics’e veri iletimini engelleyen [Google Analytics Kapsamı Dışında Kalma Tarayıcı Eklentisi](https://tools.google.com/dlpage/gaoptout)’ni yükleyin. Bazı Mozilla.org sayfalarında, reklam kampanyalarımızın etkinliğini anlamak için DoubleClick ile iletişim kuran web işaretçileri kullanılır; kişiselleştirilmiş reklamları Google’ın reklam ayarlarındaki DoubleClick’ten kontrol edebilirsiniz (Google Hesabınıza giriş yapmanız istenecektir).
    *  Convert.com: [www.mozilla.org adresinden hizmeti geri çevirin](https://www.mozilla.org/exp/opt-out/).
    *  Yahoo: Vazgeçmek için [Ad Interest Manager](https://aim.yahoo.com/aim/us/en/optout/)’ı ziyaret edin.
    *  ShareProgress: [Tarayıcınızdan Do Not Track özelliğini açabilirsiniz](https://support.mozilla.org/kb/how-do-i-turn-do-not-track-feature).

* **Sosyal Medya**: Mozilla web sitelerindeki sosyal paylaşım düğmeleri, siz özellikle düğmeyi tıklayana kadar verileri sosyal medya sağlayıcısıyla paylaşmamak üzere tasarlanmıştır.

---------------------------------------

Bazı Mozilla web siteleri, alışveriş yapmanıza (uygulamalar veya donanımlar gibi) veya bağış yapmanıza olanak tanır. Bu işlemler Mozilla tarafından değil üçüncü taraflarca işlenir. 
{: #donations }

* **Ödeme İşleme**: Mozilla, işlenmek üzere sizden üçüncü taraf satıcılarımıza iletilen hiçbir finansal bilgi almaz. İşlem sırasında üçüncü tarafın adı görüntülenir.

* **Dolandırıcılığı Önleme**: Mozilla, hileli etkinlikleri belirlemek için bazı web sitelerimizin arka planında çalışan Google’ın Invisible reCAPTCHA adlı bir üçüncü taraf teknolojisini hayata geçirdi. Invisible reCAPTCHA teknolojisinin kullanımı, Google [Gizlilik Politikası](https://www.google.com/intl/en/policies/privacy/) ve [Kullanım Şartları](https://www.google.com/intl/en/policies/terms/)’na tabidir.

# उपयोग की शर्तें

आप Mozilla की कोई भी सेवा का उपयोग निम्न किसी भी कार्य के लिए नहीं कर सकते हैं:

* कोई भी गैरकानूनी काम करना या लागू कानूनों का किसी अन्य रूप में उल्लंघन करना
* धमकी देना, सताना या अन्य दूसरे लोगों के अधिकारों का उल्लंघन करना; अनचाहे संचार
भेजना; या उस तरह के संचार बताना, उन पर ध्यान देना या उनमें संशोधन करना, जो आपके लिए नहीं हैं
* Mozilla के सामुदायिक भागीदारी दिशानिर्देशों का उल्‍लंघन (संदर्भ के लिए देखें,
<https://www.mozilla.org/about/governance/policies/participation/>)
* वायरस, स्पाइवेयर या मैलवेयर, वॉर्म्स, ट्रोजन होर्स,
टाइम बॉम्ब या इस तरह के कोई भी दुर्भावनापूर्ण कोड्स या निर्देश उपयोग कर उपयोग कर उपयोगकर्ताओं को नुकसान पहुंचाना
*	व्यक्तिगत रूप से पहचान योग्य सूचनाएं संग्रहीत या एकत्रित करना, जिनमें खाता नाम या ईमेल पते शामिल हैं, किंतु यह केवल इन्हीं तक सीमित नहीं है
* किसी भी ऐसी गतिविधि में संलिप्त होना, जिससे Mozilla की सेवाओं या
उत्पादों (या वे सर्वर और नेटवर्क्स, जो Mozilla की सेवाओं से संबद्ध हैं) में व्यवधान या बाधा उत्पन्न होती है
* किसी भी उद्देश्य से Mozilla की सेवाएं या उत्पाद पुनः बनाना, उनकी नकल बनाना, प्रतिलिपि बनाना,
उनकी बिक्री करना, व्यापार करना या उन्हें आगे अन्यत्र बेचना
* कॉपीराइट, ट्रेडमार्क का उल्लंघन या अन्य व्यक्तियों के बौद्धिक संपदा अधिकारों का अतिलंघन
* ऐसी सामग्री अपलोड, डाउनलोड, संप्रेषित, प्रदर्शित करना या उन तक पहुंच की अनुमति देना जो:
    * गैरकानूनी हो या गैरकानूनी गतिविधियों को बढ़ावा देती हो
    * जो अनुपयुक्त हो जैसे, अश्लील या अश्लील साहित्य वाली सामग्री हो, लैंगिकता या हिंसा का ग्राफ़िक प्रदर्शन हो या ऐसी छवियां हों, जिनसे बच्चों का शोषण होता हो या उनके लिए हानिकारक हों
    * जो बौद्धिक संपदा या अन्य मालिकाना अधिकारों या गोपनीयता अथवा प्रसार-प्रचार अधिकारों सहित, किसी भी व्‍यक्‍ति के अधिकारों का हनन करती हो
    * जो कपटपूर्ण, भ्रामक या जालसाजी हो अथवा जिनका उद्देश्य किसी की टोह लेने या किसी अन्य प्रकार की पहचान चोरी करना हो
    * जो जुआ खेलने को प्रोत्साहित करती हो
    * जो गैरकानूनी या प्रतिबंधित उत्पादों या सेवा के विज्ञापन या प्रोत्साहन में संलग्‍न हो
    * जो आयु, लिंग, जातीयता, नस्ल, राष्ट्रीयता, धर्म, यौन अभिविन्‍यास, विकलांगता, भौगोलिक अवस्थिति या अन्य संरक्षित श्रेणी के आधार पर किसी व्यक्ति या समूह को नीचा दिखाती हो, किसी को धमकाती या भयभीत करती हो, उनके विरुद्ध हिंसा भड़‌काती हो या उन्‍हें हानि पहुंचाती हो अथवा जिसे नफरत फैलाने वाली भाषा माना जा सकता हो
    * किसी उपयोगकर्ता को कुछ खरीदने के निर्णय में गुमराह करती हो

यह सूची मात्र दृष्टांत-स्वरूप है, निश्चयात्मक नहीं और इसे अपडेट किया जा सकता है.

जब Mozilla को लगे कि इन शर्तों या संबंधित उत्पाद के सेवा शर्तों का उल्लंघन हो रहा है तो किसी भी सामग्री को हटाने या किसी भी उपयोगकर्ता को निलंबित करने का अधिकार Mozilla के पास रहेगा.

# Firefox OS गोपनीयता सूचना

26 अगस्त 2015
{: datetime="2015-08-26" }

Mozilla आपकी गोपनीयता का ध्यान रखता है. Firefox OS द्वारा हमें जानकारी भेजे जाने पर, हमारी [Mozilla गोपनीयता नीति](https://www.mozilla.org/privacy/) यह बताती है कि हम उस जानकारी को कैसे प्रबंधित करते हैं.

## वे बातें जो आपको जानना चाहिए:

Firefox OS, उत्पाद की सुविधाएं प्रदान करने के लिए हमसे और अन्य लोगों से कनेक्ट होता है.
{: #location-services }

* अपडेट: स्वयं को अप-टू-डेट रखने के लिए, Firefox OS स्वचालित रूप से आपके उपकरण के निर्माता द्वारा या उसकी ओर से संचालित की जाने वाली सेवा से कनेक्ट होता है. Firefox OS, Firefox Marketplace को अनुरोध भेजकर इंस्टॉल किए गए ऐप्स हेतु या, यदि आपने किसी अन्य स्थान से एप को डाउनलोड किया है, तो उस एप के डेवलपर की सेवाओं के लिए स्वचालित रूप से अपडेट की जांच करता है.
* स्थान: आपके द्वारा स्थान सेवाएं चालू करने पर, Firefox OS आपके स्थान का अनुमान लगाने के लिए GPS, AGPS और अन्य भौगोलिक स्थान सेवा प्रदाताओं सहित एकाधिक डेटा बिंदुओं और निकायों का उपयोग कर सकता है. आप अपने उपकरण पर Firefox OS Settings・एप में स्थान सेवाओं को अक्षम कर सकते हैं. [AGPS सेवा प्रदाता शर्तों के बारे में अधिक जानें](https://wiki.mozilla.org/Firefox_OS/AGPS_service_provider_terms).
* प्रारंभिक सक्रियण: आपके Firefox OS उपकरण के आरंभिक सक्रियण पर, Firefox OS, Mozilla को एक बार डेटा पिंग भेजता है (उदाहरण, उपकरण विशिष्ट जानकारी से संबद्ध डेटा जैसे सॉफ़्टवेयर रिलीज़ संस्करण, भागीदार ID, देश और स्क्रीन आकार) जो Mozilla को यह निर्धारित करने में सहायता करता है कि क्या सुरक्षा अद्यतन और जटिल फ़िक्स हमारे उपयोगकर्ताओं और भागीदारों के लिए आवश्यक हैं, ऐप डेवलपर की आवश्यकताओं को निर्धारित करता है ताकि वे हमारे उपयोगकर्ताओं के लिए बेहतर ऐप्स बना सकें और Mozilla की बाज़ार विश्लेषण में सहायता करता है (उदाहरण, निर्धारित करता है कि कितने उपकरण सक्रिय किए गए हैं). [अधिक जानें](https://wiki.mozilla.org/Firefox_OS/Metrics/activationping)
* ऐप उपयोग: Firefox मार्केटप्लेस पर सामग्री खोज को बेहतर बनाने के लिए, Firefox OS, Mozilla को "एप्लिकेशन उपयोग जानकारी" (उदा., सक्रिय उपयोग समय, खुले हुए/बंद/क्रैश की संख्या, Firefox OS उपकरणों पर अनइंस्टॉल किए गए ऐप्स की सूची) भेजता है. आप अपने उपकरण पर Firefox OS “सेटिंग” ऐप में ऐप उपयोग जानकारी के साझाकरण को अक्षम कर सकते हैं. [अधिक जानें](https://wiki.mozilla.org/FirefoxOS/Metrics/App_Usage)
* खोज इंजन प्रदाता जानकारी: Firefox OS उपकरणों पर खोज को बेहतर बनाने के लिए, Firefox OS, Mozilla को इस बारे में जानकारी भेजता हैं कि कौन से खोज इंजन ने उपकरण को खोज परिणाम प्रदान किया है. आप अपने उपकरण पर Firefox OS “सेटिंग” ऐप में खोज इंजन खोज परिणाम जानकारी के साझाकरण को अक्षम कर सकते हैं. [अधिक जानें](https://wiki.mozilla.org/FirefoxOS/Metrics/App_Usage)

---------------------------------------

आपके द्वारा उपयोग किए जा रहे उपकरण, जैसे अधिकांश मोबाइल उपकरण, को कई पक्षों द्वारा बनाया जाता है. यह सूचना केवल इस बात को कवर करती है कि Mozilla, Mozilla द्वारा अधिकृत Firefox OS के आधिकारिक संस्करणों के लिए आपकी जानकारी को कैसे प्रबंधित करता है.
{: #external-parties }

* यदि आप Mozilla के अलावा किसी अन्य के द्वारा बनाए गए ऐप्स का उपयोग करते हैं, तो उनकी गोपनीयता नीतियां लागू होंगी.
* Firefox OS आपको कई एकीकृत तृतीक्ष पक्ष सेवाओं, जैसे आपका ईमेल या सामाजिक प्रदाता का उपयोग करने देता है. उन सेवाओं की गोपनीयता नीति आपके द्वारा किए जाने वाले उनके उपयोग पर लागू होगी.

# Napomene o privatnosti za web-mjesta, komunikacije i kolačiće

15\. ožujka 2019\.
{: datetime="2019-03-15" }

Stalo nam je do vaše privatnosti. Kada Mozilla (to smo mi) prikuplja podatke o vama, naša [Mozillina Pravila privatnosti](https://www.mozilla.org/privacy/) opisuju kako postupamo s tim informacijama.

Ova napomena o pravilima primjenjuje se na web-mjesta i mobilne aplikacije, što uključuje domene mozillians.org, mozilla.org, firefox.com i webmaker.org. Ovo uključuje, primjerice, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org, i wiki.mozilla.org.

## Što biste trebali znati

Možemo primiti vaše osobne podatke temeljem interakcije s nama na platformi društvenih medija, ako podnesete zahtjev za posao, kao stažist ili kao suradnik, ako volontirate kao član zajednice Mozilla ili ste poslali povratne informacije kao korisnik ili ste ih zatražili od nas; ili ako budete sudjelovali u kampanji za proizvod ili pravila. 
{: #personal-info }

* **Društveni mediji**: Ako se uključite s našim računima društvenih medija, poput Twittera ili Facebooka, možemo primiti osobne podatke o vama. Ako koristite ovim mrežama, primjenjuju se njihova pravila o privatnosti, stoga vas potičemo da ih pročitate.

* **Posao, stažiranje i pripravnici**: Kandidati za mogućnost zapošljavanja, stažiranja ili pripravnici s Mozillom trebaju nam dati ime i prezime, adresu, telefonski broj, adresu e-pošte i osnovne biografske podatke. Ove podatke koristimo za obradu i ocjenu kandidata, te za komunikaciju s kandidatima. Koristimo treću stranu kao dobavljača za pomoć s aplikacijama za zapošljavanje. Za više informacija o našem korištenju podataka s trećom stranom dobavljača pogledajte naša [Mozillina Pravila privatnosti](https://www.mozilla.org/privacy/).

* **Suradnici**: Volontiranjem kao društveni suradnik, Mozilla i ostali mogu tražiti od vas da komunicirate putem adrese e-pošte koju ste pružili vezano za vašu suradnju i prepoznavanje vaših napora. Ako sudjelujete na uslugama Bugzilla, Mozilla Reps ili našoj osnovnoj bazi, postoji mogućnost da vaša adresa e-pošte i ime budu javno dostupni svim korisnicima Interneta. Ako izradite profil na Mozillians.org, bit će dostupan zaposlenicima i suradnicima Mozille. Vaše podatke profila možete urediti na [Postavke profila](https://mozillians.org/user/edit). Povremeno koristimo podatke o suradniku iz izvora (poput Bugzilla) u kontrolnoj ploči za vizualno dijeljenje prikupljenih podataka na zajednici Mozilla. Primjer je <https://wiki.mozilla.org/Contribute/Dashboards>. Po mogućnosti, pokušavamo minimizirati podatke za kontakt koji su javno prikazani.

* **Povratne informacije korisnika**: Možete nam pružiti povratne informacije o našim proizvodima i uslugama na web-mjestu poput [input.mozilla.org](https://input.mozilla.org/), kroz iskustva s proizvodom ili kroz kanale poput e-pošte, Bugzilla, IRC, račune društvenih medija, naše stranice Get Involved ili kroz grupu kao što je Studenti ambasadori. Molimo da minimizirate osobne podatke koje odaberete za dijeljenje na ovim forumima budući da vaši komentari mogu biti dostupni javnosti.

* **Računi**: Neka web-mjesta, primjerice Marketplace, AMO, MDN i Webmaker, zahtijevaju kreiranje računa kako bi se poslao sadržaj razvojnog programera, poslale recenzije ili komentari korisnika ili instalirali određeni tipovi aplikacija. Možete povremeno primati e-poštu u povezanosti s vašim računom. 

* **Kampanje za proizvod i pravila**: Neće naše internetske stranice sadrže kampanje proizvoda ili pravila. Primjerice, možete zatražiti poveznicu e-poštom ili SMS-om da biste instalirali Firefox na vašem mobilnom uređaju ili da biste uputili molbu svojim zakonodavcima u vezi s internetskim problemima. Koristimo usluge treće strane da bismo vodili te kampanje i obrađivali podatke koje ste odabrali poslati.
{: #campaigns }

---------------------------------------

Možemo koristiti kolačiće, čiste GIF-ove, analitike interneta treće strane i IP adrese za funkcioniranje i jasnije razumijevanje korisničke interakcije s našim proizvodima, uslugama i komunikacijom.
{: #data-tools }

* **Funkcionalnost**: Možemo koristiti informacije poput kolačića, podataka o uređaju i IP adrese da bismo poboljšali funkcionalnost određenih proizvodima, usluga i komunikacije. Primjer:
    * Koristimo kolačiće kako bi se zapamtile informacije o vašim Firefox postavkama (primjerice postavkama jezika i Firefox dodataka), te kako bismo vam preporučili određene značajke i dodatke na temelju vaših Firefox postavki. Također pomažu s prijavom korisnika i provjerom autentičnosti kako biste zaobišli unos svoje zaporke na određenim Mozillinim web-mjestima.
    * Koristimo IP adrese da bismo prilagodili komunikaciju prema jeziku i zemlji.
    * Koristimo određene informacije o uređaju, poput zemlje, jezika, operatora i proizvođača originalne opreme da bismo se prilagodili vašim željama.

* **Metrički podaci**: Također možemo primijeniti kolačiće, podatke o uređaju i IP adrese uz jasne GIF-ove, kolačiće i usluge treće strane kako bismo jasnije razumjeli razinu interakcije korisnika i naših proizvoda, usluga, komunikacije, web-stranica, internetskih kampanja, isječaka, uređaja i drugih platformi. Koristimo:
    * Google Analytics, koji odlaže kolačiće na vaš uređaj kako bismo pribavili metričke podatke o interakciji korisnika i naših web-mjesta. To nam pomaže poboljšati sadržaj internetskih stranica.
    * Convert.com i ShareProgress, koji odlažu kolačiće na vaš uređaj pomažu nam testirati varijante sadržaja na mreži. To nam pomaže kako bismo korisnicima ponudili bolje internetske usluge.
    * DoubleClick i Flashtalking koriste jasan GIF na našoj Firefox stranici za preuzimanja. To nam pomaže u mjerenju učinka naših reklamnih kampanja.
    * Yahoo Dot Pixel koristi JavaScript na našoj Firefox stranici za preuzimanja. To nam pomaže u mjerenju učinka naših reklamnih kampanja. 
    * Podaci za povezivanje s HTTP-om, koji mogu biti sadržani u Firefoxovom programu za instaliranje, pomažu u boljem razumijevanju domene web-mjesta ili reklamnih kampanja koje su vas povezale s našom stranicom za preuzimanja. Te informacije pomažu nam u jasnijem razumijevanju učinka naših reklamnih kampanja i njihovom poboljšanju.
    * Ostali mjerni alati samo povremeno, na eksperimentalnoj bazi. Primjerice, time bismo mogli pomoći u ocjeni novog metričkog alata ili testiranju postojećih programa za metričke pokazatelje.

---------------------------------------

Možete pojedinačno kontrolirati postavke kolačića, naznačiti svoje postavke kolačića drugima i isključiti analitiku interneta i alate za optimizaciju. 
{: #user-choices }

* **Povijest kolačića**: Možete prihvatiti ili odbiti pojedinačne kolačiće u postavkama Firefox u odjeljku Alati/Opcije/Povijest privatnosti. Imajte na umu da neke značajke naših proizvoda i usluga možda neće ispravno funkcionirati bez kolačića.
{: #cookies }

* **Ne prati me**: Mozilla ne prati korisnike kroz web-mjesta treće strane radi omogućavanja ciljanog oglašavanja. Ako ste konfigurirali svoj preglednik tako da šalje signal “ne prati me” kod pristupanja našim web-mjestima, Mozilla neće primijeniti nikakav alat naveden u dijelu [Metrički podaci](#data-tools).

* **E-pošta**: Naše marketinške komunikacije su opcionalne za primanje i otkazivanje pretplate od donjeg zaglavlja poruke e-pošte ili ažuriranja vaših [Postavki e-pošte Mozille](https://www.mozilla.org/newsletter/recovery/).

* **Analitika i optimizacija**: Slijedite donje upute da biste spriječili prikupljanje podataka o vašim posjetama Mozillinim web-mjestima:
    *  Google: Instalirajte [dodatak preglednika za odjavu s usluge Google Analytics](https://tools.google.com/dlpage/gaoptout), koji vaše posjede čuva anonimno i zabranjuje prijenos podataka usluzi Google Analytics. Neke Mozilla.org stranice koriste jasne GIF-ove koji komuniciraju s funkcijom DoubleClick radi jasnijeg razumijevanja učinka naših reklamnih kampanja; možete kontrolirati personalizirane oglase funkcijom DoubleClick u Googleovim postavkama za oglase (bit ćete zamoljeni da se prijavite na svoj Google račun).
    *  Convert.com: [Odjavite se na www.mozilla.org](https://www.mozilla.org/exp/opt-out/).
    *  Yahoo: posjetite [Ad Interest Manager](https://aim.yahoo.com/aim/us/en/optout/) da biste se odjavili.
    *  ShareProgress: Možete [uključiti značajku Ne prati me u svom pregledniku](https://support.mozilla.org/kb/how-do-i-turn-do-not-track-feature).

* **Društveni mediji**: Gumbi za društveno dijeljenje na Mozilla web-mjestima dizajnirani su tako da ne dijele podatke s poslužiteljem društvenih medija dok ne kliknete na gumb.

---------------------------------------

Neka Mozilla web-mjesta omogućuju vam kupovinu (poput aplikacija ili dodataka) ili donaciju. Ove transakcije obrađuje treća stana, ne Mozilla. 
{: #donations }

* **Obrada plaćanja**: Mozilla ne prima nikakve financijske informacije koje ste prenijeli našim dobavljačima treće strane radi obrade. Naziv treće strane prikazuje se prilikom transakcije.

* **Sprječavanje prijevare**: Mozilla primjenjuje tehnologiju treće strane, Googleov nevidljivi kod reCAPTCHA, koji funkcionira u pozadini nekih naših web-mjesta kako bi se otkrila prijevarna aktivnost. Uporaba nevidljivog koda reCAPTCHA regulirana je Googleovim [Pravilima zaštite privatnosti](https://www.google.com/intl/en/policies/privacy/) i [Uvjetima uporabe](https://www.google.com/intl/en/policies/terms/).

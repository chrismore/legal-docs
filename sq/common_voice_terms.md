# Kushtet ligjore të “Common Voice” 

Hyn në fuqi më 1 maj 2018 
{: datetime="2018-05-01" }

## Përshtatshmëria

Për të marrë pjesë në projektin tonë të zhvillimit në bashkëpunim, duhet të jeni mbi 19 vjeç ose të keni miratimin dhe mbikëqyrjen e pjesëmarrjes në të nga prindi ose kujdestari. Duke marrë pjesë, ju pranoni të respektoni edhe [“Udhëzimet e pjesëmarrjes në komunitetin 'Mozilla'”](https://www.mozilla.org/about/governance/policies/participation/). 

## Kontributet tuaja dhe heqja dorë nga të drejtat

Nëse dorëzoni tekst me shkrim ose regjistrime, ju i garantoni “Mozilla” se e keni shkruar vetë tekstin dhe se çdo regjistrim përmban zërin tuaj. Gjithashtu, i garantoni “Mozilla” se keni të drejtën të dorëzoni tekstin ose regjistrimin për përdorim në projektet publike në përputhje me licencën [CC-0](https://creativecommons.org/publicdomain/zero/1.0/) dhe se teksti dhe regjistrimi nuk shkel të drejtat e palëve të treta. 

Duke dorëzuar tekstin e shkruar dhe regjistrimet zanore, hiqni dorë nga të gjitha të drejtat e autorit dhe të drejta të tjera që mund të keni mbi to, dhe pajtoheni me qarkullimin publik të tyre sipas kushteve të licencës [CC-0](https://creativecommons.org/publicdomain/zero/1.0/). Kjo do të thotë se bini dakord të hiqni dorë nga të gjitha të drejtat mbi tekstin dhe regjistrimet në gjithë botën sipas ligjit për të drejtat e autorit dhe bazën e të dhënave, duke përfshirë të drejtat morale dhe të reklamimit, si dhe të gjitha të drejtat përkatëse dhe afërta me to.

## Komunikimet

Nëse abonoheni te buletinet tona ose regjistroheni për llogari në lidhje me “Common Voice”, mund të merrni prej nesh emaile lidhur me llogarinë tuaj (për shembull, përditësime ligjore, privatësi dhe sigurie).

## Të përgjithshme

Mohimi i përgjegjësisë; Kufizimi i përgjegjësisë: “COMMON VOICE” DHE I GJITHË TEKSTI E REGJISTRIMET PËRKATËSE OFROHEN ASHTU SIÇ JANË PA GARANCI TË ASNJË LLOJI, QOFTË TË SHPREHUR APO TË NËNKUPTUAR. “MOZILLA” NUK KA ASNJË PËRGJEGJËSI APO DETYRIM PËR TEKSTET OSE REGJISTRIMET QË JU OSE ÇDO PËRDORUES TJETËR APO PALË E TRETË POSTONI OSE TRANSMETONI ME ANË TË “COMMON VOICE”. “MOZILLA” SPECIFIKISHT REFUZON TË GJITHA GARANCITË DHE KUSHTET E TREGTUESHMËRISË, PËRSHTATSHMËRINË PËR NJË QËLLIM TË CAKTUAR DHE MOSSHKELJEN DHE ÇDO GARANCI QË LIND GJATË TREGTIMIT OSE SHFRYTËZIMIT TË TREGTISË.

NË MASËN E LEJUAR NGA LEGJISLACIONI I ZBATUESHËM, JU PRANONI TË ÇLIRONI DHE TË MOS CENONI KORPORATËN “MOZILLA” DHE SHOQËRINË MËMË, DEGËT, FILIALET, DREJTORËT, NËPUNËSIT, PUNONJËSIT DHE AGJENTËT E SAJ (“PALËT E MOZILLA”), NGA ÇDO DETYRIM PËR DËMTIM, HUMBJE OSE VONESË (DUKE PËRFSHIRË LËNDIMIN PERSONAL, VDEKJEN OSE DËMTIMIN E PRONËS) QË SHKAKTOHET TËRËSISHT OSE PJESËRISHT, DREJTPËRDREJT OSE TËRTHORAZI NGA PJESËMARRJA JUAJ NË “COMMON VOICE”.

ME PËRJASHTIM TË RASTEVE KUR KËRKOHET ME LIGJ, “MOZILLA” DHE PALËT E “MOZILLA” NUK DO TË JENË PËRGJEGJËSE PËR ASNJË DËMTIM TË TËRTHORTË, TË VEÇANTË, TË RASTËSISHËM, PASUES OSE SHEMBULLOR QË LIND NGA OSE NË NDONJË MËNYRË LIDHET ME KËTO KUSHTE OSE PËRDORIMIN APO PAMUNDËSINË PËR TË PËRDORUR “COMMON VOICE”, DUKE PËRFSHIRË PA KUFIZIM DËMTIMET E DREJTPËRDREJTA DHE TË TËRTHORTA PËR HUMBJEN E EMRIT TË MIRË, NDALIMIN E PUNËS, FITIMET E HUMBURA, HUMBJEN E TË DHËNAVE DHE MOSFUNKSIONIMIN E KOMPJUTERIT, EDHE NËSE ËSHTË NJOFTUAR MBI MUNDËSINË E DËMTIMEVE DHE PAVARËSISHT TEORISË KU BAZOHET PRETENDIMI (NË BAZË TË KONTRATËS, DËMIT JASHTËKONTRAKTOR APO NJË SHKAKU TJETËR). PËRGJEGJËSIA E PËRBASHKËT E “MOZILLA” DHE E PALËVE TË SAJ SIPAS KËSAJ MARRËVESHJEJE NUK DO TË TEJKALOJË VLERËN 500 DOLLARË (PESËQIND DOLLARË). DISA JURIDIKSIONE NUK E LEJOJNË KUFIZIMIN OSE PËRJASHTIMIN NGA DËMTIMET E RASTËSISHME, PASUESE OSE TË VEÇANTA, PRA KY PËRJASHTIM DHE KUFIZIM MUND TË MOS ZBATOHET PËR JU.

## Përditësime 

“Mozilla” mund t’i përditësojë herë pas here këto kushte për të trajtuar veçori të reja të “Common Voice” ose për të qartësuar ndonjë dispozitë. Kushtet e përditësuara do të publikohen në internet. Nëse ndryshimet janë thelbësore, përditësimin do ta bëjmë të ditur përmes kanaleve të zakonshme të “Mozilla” për njoftime të tilla, si postime blogu dhe forumesh. Vazhdimi i përdorimit të “Common Voice” pas hyrjes në fuqi të ndryshimeve shpreh pranimin tuaj të ndryshimeve të tilla. Në mënyrë që t’i shqyrtoni më mirë ato, ne do të postojmë një datë hyrjeje në fuqi në krye të kësaj faqeje.

## Përfundimi 

Ne mund ta pezullojmë ose anulojmë të drejtën tuaj të hyrjes në “Common Voice” në çdo kohë dhe për çfarëdo arsye. Do të bëjmë çdo përpjekje për t’ju njoftuar përmes adresës së emailit të lidhur me llogarinë tuaj ose herës tjetër që provoni të hyni te “Common Voice”. Pavarësisht anulimit, të gjitha regjistrimet që dorëzoni do të vazhdojnë të jenë në dispozicion të publikut.

## Ligji rregullues

Këto kushte ligjore përbëjnë marrëveshjen e plotë ndërmjet jush dhe “Mozilla” në lidhje me “Common Voice” dhe u nënshtrohen ligjeve të shtetit të Kalifornisë, SHBA.
